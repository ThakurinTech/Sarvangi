<TEI xmlns="http://www.tei-c.org/ns/1.0">
  <text>
    <body>
      <div>
        <head>भर्म बिधांसण कौं अंग</head>
        <lg type="[C]">
          <l xml:id="GopS14,1.0">कैसैं बोलौं पंडिता देव कौंनैं ठांई |</l>
          <l xml:id="GopS14,1.1">निज तत निहारतां अम्हे तुम्हे नांहीं |</l>
          <l xml:id="GopS14,1.1">पाषांण पूजीला कैसैं फीटीला सनेह |</l>
          <l xml:id="GopS14,1.2">सरजी तोडीला निरजीव पूजीला |</l>
          <l xml:id="GopS14,1.2">पापची करणीं कैसैं तिरण तिरीला |</l>
          <l xml:id="GopS14,1.3">तीरथ तीरथ स्नांन करीजै |</l>
          <l xml:id="GopS14,1.3">बाहरि पषालीला भींतरि कैसैं भीजै |</l>
          <l xml:id="GopS14,1.4">आदिनाथ नाती मंछिंद्रनाथ पूता |</l>
          <l xml:id="GopS14,1.4">निज तत्व निहारै गोरष अवधूता |</l>
          <l xml:id="GopS14,2.0">कौंन बिचार करत हौ पूजा आतम रांम अवर नहीं दूजा |</l>
          <l xml:id="GopS14,2.1">बिन परतीतैं पाती तोडै ग्यांन बिनां देवल सिर फोडै |</l>
          <l xml:id="GopS14,2.2">लूचरी लपसी आप संघारै द्वारै ठाढा रांम पुकारै |</l>
          <l xml:id="GopS14,2.3">पर आतम जो तत बिचारै कहि कबीर ताकै बलिहारै |</l>
          <l xml:id="GopS14,3.0">रांमची भगति दुहेली रे बापा सकल निरंतरि चीन्हि ले आपा |</l>
          <l xml:id="GopS14,3.1">बाहरि उजल भीतरि मैला पांणीं प्यंड पषालि न गहिला |</l>
          <l xml:id="GopS14,3.2">पूतली देव कि पाती देवा इहिं बिधि नांमदेव न जांणैं सेवा |</l>
          <l xml:id="GopS14,3.3">षाषंड भगति रांम नहीं रीझै बाहरि अंध्य लोक पतीजै |</l>
          <l xml:id="GopS14,3.4">नांमदेव भणैं मेरा नेत्र पलट्रया रांम चरणां चित चिहुंट्रया |</l>
          <l xml:id="GopS14,4.0">का नाचीला का गाईला का घसि घसि चंदन लाईला |</l>
          <l xml:id="GopS14,4.1">जे तैं आपा पर नहीं चीन्हींला तौ चित चितारै डहकीला |</l>
          <l xml:id="GopS14,4.2">क्रितम आगै नाचै लोई स्यंभ देव चीन्हैं नहीं कोई |</l>
          <l xml:id="GopS14,4.3">जे तूं स्यंभ देव की सेवा जांनैं तौ दिब द्रिष्टी ह्वै सकल पिछांनैं |</l>
          <l xml:id="GopS14,4.4">नांमदेव भणैं मेरे एहीं पूजा आतम रांम अवर नहीं दूजा |</l>
          <l xml:id="GopS14,5.0">भूली मालनीं हे गोबिंद जाग तौ जग देव तूं करै किस की सेव |</l>
          <l xml:id="GopS14,5.1">भूली मालनि पाती तोडै पाती पाती जीव |</l>
          <l xml:id="GopS14,5.1">जा मूरति कूं पाती तोडै सो मूरति निरजीव |</l>
          <l xml:id="GopS14,5.2">टांचणहारै टांचिया दे छाती ऊपरि पांव |</l>
          <l xml:id="GopS14,5.2">जे तूं मूरति सकल है तौ घडणहारे कूं षाव |</l>
          <l xml:id="GopS14,5.3">लाडू लांवण लापसी पूजा चटी अपार |</l>
          <l xml:id="GopS14,5.3">पूजि पुजारा ले गया दे मूरति कै मुहि छार |</l>
          <l xml:id="GopS14,5.4">पाती ब्रह्मा पहुपे बि.ख्न मूल फलं महादेव |</l>
          <l xml:id="GopS14,5.4">तीनि देवौं एक मूरति करै किस की सेव |</l>
          <l xml:id="GopS14,5.5">एक न भूला दोइ न भूला भूला सकल संसारा |</l>
          <l xml:id="GopS14,5.5">एक न भूला दास कबीरा जाकै रांम अधारा |</l>
          <l xml:id="GopS14,6.0">कृतम रूप मैं कौंण समावैं अंतकालि दोऊ दुष पावै |</l>
          <l xml:id="GopS14,6.1">जिहि घरि बसै बटाऊ आइ लागै लाइ दोऊ जलि जाइ |</l>
          <l xml:id="GopS14,6.2">पांहण बूडै टांकी जरै घडै सिलावट सो पणिं मरै |</l>
          <l xml:id="GopS14,6.3">जिहि निरूप सब रूप उपंनां कहि नापा सो चीन्हि रे मनां |</l>
          <l xml:id="GopS14,7.0">सेइ मन समझि संम्रथ सरणां गता जाकी आदि अंति मधि कोई न पावै |</l>
          <l xml:id="GopS14,7.0">कोटि कारिज सरैं देह गुन सब जरैं नैंक जौं नांव पतिब्रत आवै |</l>
          <l xml:id="GopS14,7.1">आकार की वोट आकार नहीं ऊबरै सिव बिरंचि अरु बिस्न तांई |</l>
          <l xml:id="GopS14,7.1">जास का सेवग तास कूं पाइ है इष्ट कूं छाडि आगैं न जांहीं |</l>
          <l xml:id="GopS14,7.2">गुणमई मूरति सेइ सब भेष मिलि निर्गुण निज रूप बिश्रांम नांहीं |</l>
          <l xml:id="GopS14,7.2">अनेक जुग बंदगी बिबधि प्रकार की अंति गुण का गुणहीं समांहीं |</l>
          <l xml:id="GopS14,7.3">पांच तत तीनि गुण जुगति करि सांनियां अष्ट बिन होता नहीं क्रंम काया |</l>
          <l xml:id="GopS14,7.3">पाप पुंनि बीज अंकूर जांमैं मरै उपजि बिनसै जेती श्रब माया |</l>
          <l xml:id="GopS14,7.4">क्रितम कूं करता कहैं परमपद क्यूं लहै भूलि भरम मैं पड्या लोक सारा |</l>
          <l xml:id="GopS14,7.4">कहै कबीर रांम रंमिता भजैं केई एक जन गए उतरि पारा |</l>
          <l xml:id="GopS14,8.0">साचा रांम न जांणैं रे सब झूठा बषांणैं रे |</l>
          <l xml:id="GopS14,8.1">झूठे देवा झूठी सेवा झूठा करैं पसारा |</l>
          <l xml:id="GopS14,8.1">झूठा पूजा झूठी पाती झूठा पूजणहारा |</l>
          <l xml:id="GopS14,8.2">झूठा पाक करै रे प्रांणीं झूठा भोग लगावै |</l>
          <l xml:id="GopS14,8.2">झूठा आडा पडदा देवै झूठा थाल बजावै |</l>
          <l xml:id="GopS14,8.3">झूठे बकता झूठे सुरता झूठी कथा सुणावै |</l>
          <l xml:id="GopS14,8.3">झूठा कलि जुग सब को मांनैं झूठा भ्रम दिढावै |</l>
          <l xml:id="GopS14,8.4">थावर जंगम जल थल महियल घटि घटि तेज समांनां |</l>
          <l xml:id="GopS14,8.4">दादू आतमरांम हमारा आदि पुरिष पहिचांनां |</l>
          <l xml:id="GopS14,9.0">पूजा कौंन करौं जगजीवन पाती कौंण चहोडूं |</l>
          <l xml:id="GopS14,9.0">सर्ब जीव मैं तूंहीं बरतै ताकूं मैं नहीं तोडूं |</l>
          <l xml:id="GopS14,9.1">बिनसि जाइ जाकूं नहीं पूजूं अबिनासी नहीं पांऊं |</l>
          <l xml:id="GopS14,9.1">बेदूं थरपि देहुरै आंण्यां ताकूं मैं नहीं ध्यांऊं |</l>
          <l xml:id="GopS14,9.2">सालिगरांम न पूजूं स्वांमीं यहु तौ देव न होई |</l>
          <l xml:id="GopS14,9.2">सो पूजूं जे रहे निरंतर अबिगत लषै न कोई |</l>
          <l xml:id="GopS14,9.3">अलष निरंजन तूं अबिनासी तेरी गति किनहू न जांणीं |</l>
          <l xml:id="GopS14,9.3">पीपा पूजि पूजि जग षीणां कै पाथर कै पांणीं |</l>
          <l xml:id="GopS14,10.0">यामैं जै देव जागौ रे तौ सेवग पूरौ मांगै रे |</l>
          <l xml:id="GopS14,10.1">लाष टकां देहुरौ निपायौ नर गुर जाकौ रे |</l>
          <l xml:id="GopS14,10.1">पांच टकां परमेसुर आंण्यौं तृभुवन ताकौ रे |</l>
          <l xml:id="GopS14,10.2">बिन टांची संसार उपायौ ताहि को टांचै रे |</l>
          <l xml:id="GopS14,10.2">भेद छिपाइ भ्रम किया प्रगट आगैं पातुरि नाचै रे |</l>
          <l xml:id="GopS14,10.3">जाकौ करता जो है भाई सो ताही कूं सेवै |</l>
          <l xml:id="GopS14,10.3">नापौ कहै सुनार सिलावट मिलि जग बोवै रे |</l>
          <l xml:id="GopS14,11.0">ऊपिलौ मारै न मांहिलौ तारै पंडित होइ सो अरथ बिचारै |</l>
          <l xml:id="GopS14,11.1">स्यंघ कहैं पणि पोरिस नांहीं बसैं पंषेरूवा मुहडा मांहीं |</l>
          <l xml:id="GopS14,11.2">साध कहैं सो तौ यहु नांहीं घडियौ बैठौ घडिया मांहीं |</l>
          <l xml:id="GopS14,11.3">घर मैं दुहै काठ की गाइ भाव फलै तौ कांइ ल्हूषा षाइ |</l>
          <l xml:id="GopS14,11.4">अलष निरंजन की करि आस बषनां इहि कौ किसौ बेसास |</l>
        </lg>
        <lg type="[Ś]">
          <l xml:id="GopS14,1">फिरि फिरि तीरथ करैं अयांणां जहां जाइ तहां नीर पषांणां |</l>
          <l xml:id="GopS14,1">फूटे लोइण अंध अजांणां घरिही देषूं नीर पषांणां |</l>
          <l xml:id="GopS14,2">नीरि पषांणि न सीधौ कोई गोडा फोडि मुवा बहु लोई |</l>
          <l xml:id="GopS14,2">हरि गुंण च्यंति ग्यांनि नित न्हावो जनसंगति अमरा पद पावो |</l>
        </lg>
        <lg type="[C]">
          <l xml:id="GopS14,12.0"> कहां जइये घरि हीं लागौ रंग |</l>
          <l xml:id="GopS14,12.0">मेरौ चित न चलै मन भयौ अपंग |</l>
          <l xml:id="GopS14,12.1">जहां जांऊं तहां जल पषांन पूरि रहे हरि श्रब समांन |</l>
          <l xml:id="GopS14,12.1">बेद सुमृत सब मेले जोइ उहां तौ जाइये हरि इहां न होइ |</l>
          <l xml:id="GopS14,12.2">एक बेर मन भया उमंग चोवा चंदन चरचे अंग |</l>
          <l xml:id="GopS14,12.2">पूजन चाले ठांइ ठांइ सोई ब्रह्म बतायौ गुरि आप मांहि |</l>
          <l xml:id="GopS14,12.3">सतगुर मैं बलिहारी तोर जिनि सकल बिकल भर्म जारे मोर |</l>
          <l xml:id="GopS14,12.3">रांमांनंद रमैं एक ब्रह्म गुर कै एक सब कटे कोटि क्रम |</l>
          <l xml:id="GopS14,13.0">भूला रे जग पाथर पांणीं अघट ब्रह्म ताकी षबरि न जांणीं |</l>
          <l xml:id="GopS14,13.1">जे यहु पाषांण कहावै देवा तौ सेवग बुलाइ करावै सेवा |</l>
          <l xml:id="GopS14,13.2">जे यहु पांणीं तीरथ कहावै जग कूं बोलि हत्या क्यूं लावै |</l>
          <l xml:id="GopS14,13.3">सब जग भूला मन कै धोषै संक्या डांइणि सब कूं सोषै |</l>
          <l xml:id="GopS14,13.4">राज सर तांमस सांति गडारी नापा चौथै मिलै मुरारी |</l>
          <l xml:id="GopS14,14.0">बापुरौ सति रैदास कहै |</l>
          <l xml:id="GopS14,14.0">ग्यांन बिचारि नांइ चित राषै हरि कै सरणि रहै |</l>
          <l xml:id="GopS14,14.1">पाती तोडैं पूज रचावैं तारण तिरण कहै रे |</l>
          <l xml:id="GopS14,14.1">मूरति मांहि बसै परमेस्वर तौ पांणीं मांहि तिरै रे |</l>
          <l xml:id="GopS14,14.2">तृबिधि संसार कवन बिधि तिरिबौ जे दिढ नाव गहै रे |</l>
          <l xml:id="GopS14,14.2">नाव छाडि जे डूडै बैठै तौ दूणां दुष सहै रे |</l>
          <l xml:id="GopS14,14.3">गुर कौ सबद अरु सुमति कुदाली षोदत कोई लहै रे |</l>
          <l xml:id="GopS14,14.3">रांम काहू कै बांटै न आयौ सोनैं कूल बहै रे |</l>
          <l xml:id="GopS14,14.4">झूठी माया जग ही काया तौ तनि ताप दहै |</l>
          <l xml:id="GopS14,14.4">कहै रैदास रांम जपि रसनां माया काहू कै संगि न रहै |</l>
          <l xml:id="GopS14,15.0">रे मन गोबिंद रसनां रटिये समझि सनेही आतुर अटिये |</l>
          <l xml:id="GopS14,15.1">चरण सहाई करि चित चेरा भौसागर का फीटै फेरा |</l>
          <l xml:id="GopS14,15.2">पूजा पाती लोक दिषाई तिल भरि तन की ताप न जाई |</l>
          <l xml:id="GopS14,15.3">जैसे कुल के देवी देवा तैसी रे मूरिष याह पणि सेवा |</l>
          <l xml:id="GopS14,15.4">लालच लोभ बिषै बिधि फंदा तामैं गडि गये गो भू गंदा |</l>
          <l xml:id="GopS14,15.5">कोई हरदास बिलग जिनि मांनैं अपस अलूधा पाथर पांनैं |</l>
          <l xml:id="GopS14,16.0">सोई देव पूजूं जे टांकी नहीं घडिया ग्रभवास नांहीं औतरिया |</l>
          <l xml:id="GopS14,16.1">बिन जल संजम सदा सोई देवा भाव भगति करूं हरि सेवा |</l>
          <l xml:id="GopS14,16.2">पाती प्रांण हरि देव चढांऊं सहज समाधि प्रेम ल्यौ लांउं |</l>
          <l xml:id="GopS14,16.3">इहि बिधि सेवा सदा तहां होई अलष निरंजन लषै न कोई |</l>
          <l xml:id="GopS14,16.4">यहु पूजा मेरे मनि मांनैं जिहि बिधि होइ सु दादू न जांनैं |</l>
          <l xml:id="GopS14,17.0">देवल देषि लै हो तामैं सति सरूप निरंजन देव |</l>
          <l xml:id="GopS14,17.0">रूप बरणवा कै कछु नांहीं ऐसा अलष अभेव |</l>
          <l xml:id="GopS14,17.1">बिन टांकी जिनि देवल निपायौ तामैं देव अभंगी |</l>
          <l xml:id="GopS14,17.1">अकल सरूप कल्यान हीं जावै ब्यापक है सरबंगी |</l>
          <l xml:id="GopS14,17.2">अकल सरूपी बिनहीं मूरति जांनैं कोई जन सारा |</l>
          <l xml:id="GopS14,17.2">जेती मूरति जग मैं दीसैं तेती सकल पसारा |</l>
          <l xml:id="GopS14,17.3">प्रेम सरोवर मंजन करि कैं इहि बिधि निर्मल होई |</l>
          <l xml:id="GopS14,17.3">ध्यांन धोवती करि लै ऐसैं चीन्हैं बिरला कोई |</l>
          <l xml:id="GopS14,17.4">चित करि चंदन तन मन तुसरी भाव भगति करि पूजा |</l>
          <l xml:id="GopS14,17.4">सेवग स्वांमीं सनमुष रहिबा कबहूं न होवै दूजा |</l>
          <l xml:id="GopS14,17.5">त्रिगुण तेल करि दिल का दीपक ब्रह्म अगनि प्रजाली |</l>
          <l xml:id="GopS14,17.5">अंतरगति मैं भया उजाला सुंनि मंडल मैं ताली |</l>
          <l xml:id="GopS14,17.6">नाद बिंद थैं रहै अगोचर सुर नर थैं गति न्यारी |</l>
          <l xml:id="GopS14,17.6">ब्रह्मा रिषि मुनि जन हूं न जांनां संतौ लेहु बिचारी |</l>
          <l xml:id="GopS14,17.7">सतगुर मिलि करि आप बताया काटे भ्रम के पासा |</l>
          <l xml:id="GopS14,17.7">मूंवां पीछैं जिस घरि जाता जीवत कीया बासा |</l>
          <l xml:id="GopS14,17.8">कहै कबीर सुनहुं रे संतौ निज तत सूं मन लावो |</l>
          <l xml:id="GopS14,17.8">समझे पद का करहु नबेरा नहीं आवो नहीं जावो |</l>
          <l xml:id="GopS14,18.0">वारी रे अणघडिया देवा तेरी पूजा तेरी सेवा |</l>
          <l xml:id="GopS14,18.1">वारी रे अणघडिया देवा मोहि बरांसा पडिया |</l>
          <l xml:id="GopS14,18.1">सकल संसार संवार्या तेरा तूं क्यांह सेती घडिया |</l>
          <l xml:id="GopS14,18.2">आपै आप अधर अबिनासी सूृम्ति मूरति सारा |</l>
          <l xml:id="GopS14,18.2">कांनां सुन्यां न आंष्यां देष्या कोई तेरा घडणहारा |</l>
          <l xml:id="GopS14,18.3">दस औतार कहैं औतरिया यहु तौ रांम न होई |</l>
          <l xml:id="GopS14,18.3">इन्हूं कमाई आपणीं पाई करता औरै कोई |</l>
          <l xml:id="GopS14,18.4">का कौ पूत पिता कौंण वा कौ कहौ कौंन सूं लडिया |</l>
          <l xml:id="GopS14,18.4">कहै बषनौं जिनि रांम कह्यौ सो कोई झूठि न पडिया |</l>
          <l xml:id="GopS14,19.0">ते थै देव कहींचा भगत कहींचा आपो पेनैंणे बंध जनमंचा |</l>
          <l xml:id="GopS14,19.1">अरचनां लागुनीं मांडी ले गूंडा आपाणौं आपण बाची ले भूंडा |</l>
          <l xml:id="GopS14,19.2">बिधि पूर्बकैं बांनीली पूजा भाव आरा पुनी जाला दूजा |</l>
          <l xml:id="GopS14,19.3">आतमां अनभव लूकी ले बरवैं संकलप बिकलप बांधी ले कर मैं |</l>
          <l xml:id="GopS14,19.4">नांनां उपंचारैं कलपी ले मनैं आपणौं आपण केलि बंधांणौं |</l>
          <l xml:id="GopS14,19.5">सूरियौदास भणैं नाथी ले देवा भगति नहीं ते थैं भाव कहींचा |</l>
          <l xml:id="GopS14,20.0">बोलिधौं निर्बाण पद रांम नांम ठाली जिभ्या कौंण कांम |</l>
          <l xml:id="GopS14,20.1">सेवा पूजा सुमिरण ध्यांन झूठा कीजै बिन भगवांन |</l>
          <l xml:id="GopS14,20.2">तीर्थ ब्रत जगत की आस फोकट कीजै बिन बेसास |</l>
          <l xml:id="GopS14,20.3">एकादसी जगत की करणीं नांव बिनां सब झूठी बरणीं |</l>
          <l xml:id="GopS14,20.4">भणत नांमदेव तुम्ह रैं सरणां मुंझा मनवां तुझा चरणां |</l>
          <l xml:id="GopS14,21.0">रांम राइ भई बिकल मति मेरी कै यहु दुनीं दिवांनां तेरी |</l>
          <l xml:id="GopS14,21.1">जे पूज हरि नहीं भावै सो पूजणहार चढावै |</l>
          <l xml:id="GopS14,21.1">जिहि पूजा हरि भल मांनैं सो पूजनहार न जांनैं |</l>
          <l xml:id="GopS14,21.2">भाव प्रेम की पूजा ताथैं भयौ देव थैं दूजा |</l>
          <l xml:id="GopS14,21.2">का कीजै बहुत पसारा पूजीजै पूजणहारा |</l>
          <l xml:id="GopS14,21.3">कहै कबीर मैं गावा मैं गावा आप लषावा |</l>
          <l xml:id="GopS14,21.3">जो इहि पद मांहि समांनां सो पूजनहार सयांनां |</l>
          <l xml:id="GopS14,22.0">रांम राइ इहि सेवा भल मानैं जौपैं रांम नांम तत जांनैं |</l>
          <l xml:id="GopS14,22.1">रे नर कहा पषालै काया सोई तत चीन्हि कहां थैं आया |</l>
          <l xml:id="GopS14,22.2">कहा बिभूति जटा पट बांधैं जल मैं पैसि हुतासन साधैं |</l>
          <l xml:id="GopS14,22.3">ररौ ममौं दोइ अष्यर सारा कहै कबीर तिहूं लोक उजियारा |</l>
          <l xml:id="GopS14,23.0">पंडित जण जण बाद न होई अणबोल्या अवधू सोई |</l>
          <l xml:id="GopS14,23.1">पात्रे ब्रह्मा कली बि.ख्न फल मधे रुद्र देवा |</l>
          <l xml:id="GopS14,23.1">प्रथमे तीनि लिंग का छेद कीया तुम्हे करौ कौण की सेवा |</l>
          <l xml:id="GopS14,23.2">एक डांडी ह्वै डांडी तीनि डांडी भगवांन हूवा |</l>
          <l xml:id="GopS14,23.2">बिश्र कौ तिन्हि पार न पायौ तीरथे भ्रमि भ्रमि मूवा |</l>
          <l xml:id="GopS14,23.3">एकं काल मुहांनैं जटा धारी लिंग उपासि कहूवा |</l>
          <l xml:id="GopS14,23.3">महादेव कौ तिन्हैं पार न पायौ राष रोले रोले मूवा |</l>
          <l xml:id="GopS14,23.4">एक मुलांनां दोइ कुरांनां अग्यारै षुरा सांणी हूवा |</l>
          <l xml:id="GopS14,23.4">अलह कौ तिन्हैं पार न पायौ बांग देई देई मूवा |</l>
          <l xml:id="GopS14,23.5">चारि महाधर बारह चेला एकं कारी हूवा |</l>
          <l xml:id="GopS14,23.5">कांइम कौ तिन्हैं पार न पायौ जोति बाले बाले मूवा |</l>
          <l xml:id="GopS14,23.6">एक अमावसि यान्हैं चवदसिया जैंन ब्रत ध्यरी हूवा |</l>
          <l xml:id="GopS14,23.6">अरिहंत कौ जिन्हैं पार न पायौ केस लुंचे लुचि मूवा |</l>
          <l xml:id="GopS14,23.7">नौ नाथ नैं चौरासी सिधा आसण धारी हूवा |</l>
          <l xml:id="GopS14,23.7">नाथ कौ जिन्हैं पार न पायौ प्रषंडे भ्रमें भ्रमे मूवा |</l>
          <l xml:id="GopS14,23.8">पंच तत्व की काया बिनसी राषि न सक्या कोई |</l>
          <l xml:id="GopS14,23.8">काल दवन जिन्हैं ग्यांन प्रकास्या बदंत गोरष सोई |</l>
          <l xml:id="GopS14,24.0">रांम बिन संसार धंध कुहेरा सिरि प्रगट्या जंम का पेरा |</l>
          <l xml:id="GopS14,24.1">देव पूजि पूजि हिंदू मूये तुरक मुये हज जाई |</l>
          <l xml:id="GopS14,24.1">जटा बांधि बांधि जोगी मुये इन मैं किनहूं न पाई |</l>
          <l xml:id="GopS14,24.2">कवि कवी नैं कविता मूये कपडी केदारौं जाई |</l>
          <l xml:id="GopS14,24.2">केस लूंचि लूंचि मुये बरतिया इन मैं किनहूं न पाई |</l>
          <l xml:id="GopS14,24.3">धन संचते राजा मुये अरु कंचन ले भारी |</l>
          <l xml:id="GopS14,24.3">बेद पढे पढि पंडित मुये रूप भूले मुई नारी |</l>
          <l xml:id="GopS14,24.4">जे नर जोग जुगति करि जांनैं षोजैं आप सरीरा |</l>
          <l xml:id="GopS14,24.4">तिनकूं मुकति का संसा नांहीं कहै जुलाह कबीरा |</l>
          <l xml:id="GopS14,25.0">नाचि रे मन रांम कै आगै ग्यांन बिचार जोग बैरागै |</l>
          <l xml:id="GopS14,25.1">नाचै ब्रह्मा नाचै इंद सहंस कला नाचै रवि चंद |</l>
          <l xml:id="GopS14,25.2">रांम कै आगै संकर नाचै काल अकाल बिकलहि बांचै |</l>
          <l xml:id="GopS14,25.3">नारद नाचै दोइ कर जोडि सुर नाचैं तेतीसौं कोडि |</l>
          <l xml:id="GopS14,25.4">भणत नांमदेव मनहि नचांऊं मन के नचांये परमपद पांऊं |</l>
        </lg>  
        <lg type="[Ś]">
          <l xml:id="GopS14,3">कबीर ऊंचा चढि असमांन कूं मेर उलंघी उडि |</l>
          <l xml:id="GopS14,3">पसू पंषेरु जीव जंत सब रहे मेर मैं बूडि |</l>
          <l xml:id="GopS14,4">अनल पंषि आकास कूं माया मेर उलंघि |</l>
          <l xml:id="GopS14,4">दादू उलटे पंथि चढि जाइ बिलंबे अंगि |</l>
          <l xml:id="GopS14,5">यूं रांम कहै ते रांमैं होई दुष कलेस घालै सब षोई |</l>
          <l xml:id="GopS14,5">जनम के कल्विष जांहि बिलाई भर्म कर्म का कुछ न बसाई |</l>
          <l xml:id="GopS14,6">भर्म कर्म दोऊ बरतैं लोई इनका चरित न जांनैं कोई |</l>
          <l xml:id="GopS14,6">इन दोऊ संसार भुलावा इन के लागें ग्यांन गंवावा |</l>
          <l xml:id="GopS14,7">इनकौ मरम पै सोई बिचारी सदा अनंद लैलींन मुरारी |</l>
          <l xml:id="GopS14,7">ग्यांन द्रिष्टि निज पेषै जोई इनका चरित जांनैं पै सोई |</l>
          <l xml:id="GopS14,8">ज्यूं रजनीं रज देषत अंधियारी डसे भुवंगम बिन उजियारी |</l>
          <l xml:id="GopS14,8">तारे अगिनत पुनहि अपारा तऊ कछू नहीं होत अधारा |</l>
          <l xml:id="GopS14,9">झूठ देषि जीव अंधिक डराई बिनां भुवंगम डसी दुनियाई |</l>
          <l xml:id="GopS14,9">झूठै झूठ लागि रही आसा जेठ मास जैसैं कुरंग पियासा |</l>
          <l xml:id="GopS14,10">इक तृषावंत दह दिसि फिरि आवै झूठै लागा नीर न पावै |</l>
          <l xml:id="GopS14,10">इक त्रिषावंत अरु जार जराई झूठी आस लागि मरि जाई |</l>
          <l xml:id="GopS14,11">नीझर नीर जांनि परहरिया करम के बांधे लालच करिया |</l>
          <l xml:id="GopS14,11">कहै मोर कुछ आहि न वाहि भरम करम दोऊ मति गंवाई |</l>
          <l xml:id="GopS14,12">भरम करम दोऊ मति परहरिया झूठै नांव साच ले धरिया |</l>
          <l xml:id="GopS14,12">रजनी गत भई रवि प्रकासा भर्म कर्म धूंके रबिनासा |</l>
          <l xml:id="GopS14,13">रवि प्रकास तारे गुन षींनां आचार ब्यौहार सब भये मलीनां |</l>
          <l xml:id="GopS14,13">बिष के दाधें बिष नहीं भावै जरत जरत सुष सागर पावै |</l>
          <l xml:id="GopS14,14">ब्रह्म भगति मनि ऊपजै तब माया भगति बिलाइ |</l>
          <l xml:id="GopS14,14">दादू निर्मल मल गया ज्यूं रवि तिमर नसाइ |</l>
          <l xml:id="GopS14,15">दादू पडदा भर्म का रह्या सकल घट छाइ |</l>
          <l xml:id="GopS14,15">गुर गोबिंद कृपा करै तौ सहजैं हीं मिटि जाइ |</l>
          <l xml:id="GopS14,16">प्यासा सूता सुपिन मैं पीया अंबु अनेक |</l>
          <l xml:id="GopS14,16">मोहन प्यास सु नां गई सति जल बिनां बमेक |</l>
          <l xml:id="GopS14,17">जब जाग्या निज देह मैं सुपिनां गया बिलाई |</l>
          <l xml:id="GopS14,17">सति जल पाया त्रिषा मिटी तपति गई तनि लाइ |</l>
          <l xml:id="GopS14,18">मृघ जल चिलका देषि करि मन मैं किया बिसास |</l>
          <l xml:id="GopS14,18">यौं पांहण पूजें प्रांण का क्यूं दुष जावै त्रास |</l>
          <l xml:id="GopS14,19">काठ पूतली म्रकट मन मैं सति करि जांणीं जोइ |</l>
          <l xml:id="GopS14,19">यौं चेतनि पूजै जढ कूं भला कहां थैं होइ |</l>
          <l xml:id="GopS14,20">नारी बंझड हीज नर दून्यूं निर्फल सोइ |</l>
          <l xml:id="GopS14,20">प्रांण कुबधी पांहण जढ सूं क्रम दूरि क्यूं होइ |</l>
          <l xml:id="GopS14,21">पांहण पूजै प्रांणियां बहै बिषै की धार |</l>
          <l xml:id="GopS14,21">बहता जीव तिणां गहै क्यूं करि उतरै पार |</l>
          <l xml:id="GopS14,22">नांव नरांइण नाव गहि साचा सिरजनहार |</l>
          <l xml:id="GopS14,22">ता परि प्रांणीं बैठि करि केते उतरे पार |</l>
          <l xml:id="GopS14,23">पांहण पूजै पाप करि धणीं न कीया आदि |</l>
          <l xml:id="GopS14,23">सांवण केरा भुणक ज्यूं गोली गुडाई बादि |</l>
          <l xml:id="GopS14,24">सूका अस्त भंभोडि करि मौंह तुडाया स्वांनि |</l>
          <l xml:id="GopS14,24">सेवा सुकृत तौ लगै जे सुणता होवै कांनि |</l>
          <l xml:id="GopS14,25">चारि बाह देऊ सर मांहैं कहा बीज बहु नांष्यां |</l>
          <l xml:id="GopS14,25">प्रांण की पूजा तौ लगै जे देषत होवै आंष्यां |</l>
          <l xml:id="GopS14,26">सिष स्वांमीं नांरी पुरिष राजा चाकर जोई |</l>
          <l xml:id="GopS14,26">प्रीति परस रे प्रांणियां मुषि बोलै तौ होई |</l>
          <l xml:id="GopS14,27">चौरासी लष जीव का इंद्यां बरण मिलाप |</l>
          <l xml:id="GopS14,27">प्रतिमां कै तौ बरण न इंद्री क्यूं करि कीजै जाप |</l>
          <l xml:id="GopS14,28">प्रिथी अप तेज बाइ आकास पंच तत की देह |</l>
          <l xml:id="GopS14,28">पांहण कै तौ तत न देही का सूं कीजै नेह |</l>
          <l xml:id="GopS14,29">प्रिथी का तत प्रिथी सोष्या पांणी का तत पांणी |</l>
          <l xml:id="GopS14,29">बाय का तत बाय गरास्या अग्नि सु अग्नि समांणीं |</l>
          <l xml:id="GopS14,30">आकास का तत आतमां सो तौ गई बिलाइ |</l>
          <l xml:id="GopS14,30">घड्या घाट जिहि भांनियां ताहि धणीं कूं ध्याइ |</l>
          <l xml:id="GopS14,31">सिकंदरि भोवा की कथा सति मांनीं मन मांहि |</l>
          <l xml:id="GopS14,31">करणहार सब कुछ करै कीया सु करता नांहि |</l>
          <l xml:id="GopS14,32">पारस सूं लोहा कनक करन न लागै बार |</l>
          <l xml:id="GopS14,32">सोना सूं लोहा कनक होवै नहीं लगार |</l>
          <l xml:id="GopS14,33">कबीर पांहण केरा पूतला करि पूजैं करतार |</l>
          <l xml:id="GopS14,33">इहि र भरोसै जे रहे ते बूडे काली धार |</l>
          <l xml:id="GopS14,34">कांमधेनि कै पटंतरै करै काठ की गाइ |</l>
          <l xml:id="GopS14,34">दादू दूध दूझै नहीं मूरिष देइ बहाइ |</l>
          <l xml:id="GopS14,35">चिंतामणि कंकर किया मांगें कछू न देइ |</l>
          <l xml:id="GopS14,35">दादू कंकर डारि दे चिंतामणि कर लेइ |</l>
          <l xml:id="GopS14,36">पारस किया पषांण का कंचन कदे न होइ |</l>
          <l xml:id="GopS14,36">दादू आतमरांम बिन भूलि पड्या सब कोइ |</l>
          <l xml:id="GopS14,37">सूरिज फटक पषांण का तासूं तिमर न जाइ |</l>
          <l xml:id="GopS14,37">साचा सूरिज प्रगटै दादू तिमर नसाइ |</l>
          <l xml:id="GopS14,38">मूरति घडी पषांण की कीया सिरजनहार |</l>
          <l xml:id="GopS14,38">दादू साच सूझै नहीं यौं बूडा संसार |</l>
          <l xml:id="GopS14,39">पुरिष बदेसि कांमनि किया उसही के उण हारि |</l>
          <l xml:id="GopS14,39">कारिज को सीझै नहीं दादू माथै मारि |</l>
          <l xml:id="GopS14,40">कागद का मांणस किया छत्रपती सिरिमौर |</l>
          <l xml:id="GopS14,40">राजपाट साधै नहीं दादू परिहरि और |</l>
          <l xml:id="GopS14,41">सकल भवन भानैं घडै चतर चलांवणहार |</l>
          <l xml:id="GopS14,41">दादू सो सूझै नहीं जिस का वार न पार |</l>
          <l xml:id="GopS14,42">दादू माया आगै जीव सब ठाढे रहे कर जोडि |</l>
          <l xml:id="GopS14,42">जिनि सिरजे जल बूंद सूं तासूं बैठे तोडि |</l>
          <l xml:id="GopS14,43">माया रूपी रांम कूं सब कोई धावै |</l>
          <l xml:id="GopS14,43">अलष आदि अनादि है सो दादू गावै |</l>
          <l xml:id="GopS14,44">दादू ब्रह्मा का बेद बिस्न की मूरति पूजै सब संसार |</l>
          <l xml:id="GopS14,44">महादेव की सेवा लागे कहां है सिरजनहार |</l>
          <l xml:id="GopS14,45">दादू माया का ठाकुर कीया माया की महामाइ |</l>
          <l xml:id="GopS14,45">ऐसे देव अनंत करि सब जग पूजण जाइ |</l>
          <l xml:id="GopS14,46">दादू माया बैठी रांम ह्वै कहै मैं हीं मोहन राइ |</l>
          <l xml:id="GopS14,46">ब्रह्मा बिस्न महेस लैं जोनीं आवै जाइ |</l>
          <l xml:id="GopS14,47">दादू माया बैठी रांम ह्वै ताकूं लषै न कोइ |</l>
          <l xml:id="GopS14,47">सब जग मांनैं सति करि बडा अचंभा मोहि |</l>
          <l xml:id="GopS14,48">दादू अंजन कीया निरंजनां गुन निरगुंन जांनैं |</l>
          <l xml:id="GopS14,48">धर्या दिषांवैं अधर करि कैसैं मन मांनैं |</l>
          <l xml:id="GopS14,49">निरंजन की बात कहि आंवैं अंजन मांहि |</l>
          <l xml:id="GopS14,49">दादू मन मांनैं नहीं श्रग रसातलि जांहि |</l>
          <l xml:id="GopS14,50">अंजन कूं ठाकुर कहैं तज्या निरंजन रांम |</l>
          <l xml:id="GopS14,50">ए सुंदरि बिभचारणीं मोहन सब बेकांम |</l>
          <l xml:id="GopS14,51">पतिबरता कौ बरत गहि रहै साच कै साथि |</l>
          <l xml:id="GopS14,51">जोगी कौ कूकर भयैं कछू न आवै हाथि |</l>
          <l xml:id="GopS14,52">दीपक मेल्ह्या चौबटै जोति न ले बिश्रांम |</l>
          <l xml:id="GopS14,52">ठौर ठौर तर रोपिए क्यूं करि पावै ठांम |</l>
          <l xml:id="GopS14,53">घरि घरि ठाकुर पूजिये घरि घरि कीजै सेव |</l>
          <l xml:id="GopS14,53">अंतरजांमीं रांम का कोई बिरला जांणैं भेव |</l>
          <l xml:id="GopS14,54">रे सुपिनंतर संसार तास की आसा मांडी |</l>
          <l xml:id="GopS14,54">जीव जास कै हाथि तास की सेवा छाडी |</l>
          <l xml:id="GopS14,55">रे मन मूंढ मुगध जाचंध जगि जगदीस न जांणहीं |</l>
          <l xml:id="GopS14,55">देव जग मांनवीं तास तजि सिला बषांणहीं |</l>
          <l xml:id="GopS14,56">कहै परस परिहरि पह्रा कंणह काच तुलि तोलतां |</l>
          <l xml:id="GopS14,56">निज नारांइण परहर्यौ दुष देषै माया रता |</l>
          <l xml:id="GopS14,57">अचिर्ज एक द्रिस्टा मयं स्वयं चष्य भर्म ते नरा |</l>
          <l xml:id="GopS14,57">सरजीव मन ष्यानां निरजीव पुजि ते सिला |</l>
          <l xml:id="GopS14,58">कबीर पथर कूं का पूजिये जे जनम न देई ज्वाब |</l>
          <l xml:id="GopS14,58">आंधा नर आसामुषी यूंही षोवै आब |</l>
          <l xml:id="GopS14,59">दादू पथर पीवैं धोइ करि पथर पूजैं प्रांन |</l>
          <l xml:id="GopS14,59">अंतकालि पथर भये बहु बूडे इहि ग्यांन |</l>
          <l xml:id="GopS14,60">दादू जिनि कंकर पथर सेइया सो अपनां मूल गवाइ |</l>
          <l xml:id="GopS14,60">अलष देव अंतरि बसै क्या दूजि जाइ गह जाइ |</l>
          <l xml:id="GopS14,61">पूजि पूजि भाठा सब जग घाठा निज तत रहि गया निरालं |</l>
          <l xml:id="GopS14,61">जोति सरूपि संगि हीं आछै तिस का करौ बिचारं |</l>
          <l xml:id="GopS14,62">एका गूंडा ऊपरि पाव दूजा गूंडा ऊपरि भाव |</l>
          <l xml:id="GopS14,62">तीजा आगैं बाजै नूरा चरपट कहै बिगोवा पूरा |</l>
          <l xml:id="GopS14,63">एकैं पाथर ऊपरि पाव दूजा पाथर ऊपरि भाव |</l>
          <l xml:id="GopS14,63">चरपट कहै दुनीं का भेव यहु क्यूं पाथर वहु क्यूं देव |</l>
          <l xml:id="GopS14,64">काची गच कौ देहुरौ बिन अंषियन कौ देव |</l>
          <l xml:id="GopS14,64">कहि मुकंद जग भरमियौं देव स अलष अभेव |</l>
          <l xml:id="GopS14,65">अनंत मूरति अनंत छाया अगम अगोचर यौं रह भाया |</l>
          <l xml:id="GopS14,65">देव न देहुरा मसीति न मुनारा श्रब निरंतर |</l>
          <l xml:id="GopS14,66">पथर कंकर फोड्या फूटै तोड्या तूटै |</l>
          <l xml:id="GopS14,66">अधिक तंत थैं अंतरा ले टांकी ऊपरि चढ्या |</l>
          <l xml:id="GopS14,66">पैरूं दाबे हाथूं घडै पांणीं पासि ईट भी गलै |</l>
          <l xml:id="GopS14,67">अगनि पांणीं नहीं जंत्र का डर |</l>
          <l xml:id="GopS14,67">ऐसा है बाबा जिंदपीर अलेष पुरिष का घर |</l>
          <l xml:id="GopS14,68">धंन का धणीं उठावै नांम |</l>
          <l xml:id="GopS14,68">यहु है परदेसी का बिश्रांम |</l>
          <l xml:id="GopS14,69">चूंनौं पाथर बनियांदम की करणीं |</l>
          <l xml:id="GopS14,69">हमे तुम्हे जाइ रहैं बाबा जिंदपीर अलेष पुरिस की सरणीं |</l>
          <l xml:id="GopS14,70">अषंड षंडे त मूंढा मृत सिला दार चित्रता |</l>
          <l xml:id="GopS14,70">भावेन ॠि ंभनबुधि स्यदगनानी पातिगी अहापांन |</l>
          <l xml:id="GopS14,71">मूरिषस्य प्रतिमां देव ब्राह्मण देव हुतासनं |</l>
          <l xml:id="GopS14,71">गिनानी च आत्मां देव सर्बे देव निरंजनं |</l>
          <l xml:id="GopS14,72">पीपा दोइ नचांहियें भगत कै एक ऊंट र सालिगरांम |</l>
          <l xml:id="GopS14,72">वहु तौ तोडै पीपलां वहु तुलसी का पांन |</l>
          <l xml:id="GopS14,73">कबीर जेती देषूं आतमां तेती सालिगरांम |</l>
          <l xml:id="GopS14,73">साधू प्रतष्य देव है नहीं पाथर सूं कांम |</l>
          <l xml:id="GopS14,74">न हज्या मया तीथांर्नि न देवा मृता सिला मया: |</l>
          <l xml:id="GopS14,74">ते पुनीत न कले दरसन देव साधवा |</l>
          <l xml:id="GopS14,75">देवल जात्रा सुंन्य जात्रा तीर्थ जात्रा पांणीं |</l>
          <l xml:id="GopS14,75">अतीत जात्रा सुफल जात्रा बोलै अंमृत बांणीं |</l>
          <l xml:id="GopS14,76">जैमल ज्यूं दीठा त्यूं हीं कह्या नींद्या कोई नांहि |</l>
          <l xml:id="GopS14,76">जैसे कू तैसा कह्या तौ क्यूं दूषै मांहि |</l>
        </lg>
      </div>
    </body>
  </text>
</TEI>
