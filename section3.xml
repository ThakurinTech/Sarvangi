<TEI xmlns="http://www.tei-c.org/ns/1.0">
  <text>
    <body>
      <div>
        <head>साचा झूठा गुर की पारिष कौं अंग</head>
        <lg type="unknown">
          <l xml:id="GopS3.1">चंदक मोद अचाह अलिहि कदि कवल बुलावै |</l>
          <l xml:id="GopS3.2">दीपक दिल न पतंग आप अहि चंदनि आवै |</l>
          <l xml:id="GopS3.3">सलितहुं संमद निरास धूंम आकास न आसा |</l>
          <l xml:id="GopS3.4">धर उर ध्यांन न धाम हुंहि घर बडा तमासा |</l>
          <l xml:id="GopS3.5">मुकर मनोर्थ कौं न मुष पाठौं पाठ न भावई |</l>
          <l xml:id="GopS3.6">रजब गुरू बेसास बिधि सिरज्या सिरि सो आवई |</l>
          <l xml:id="GopS3.7">जैमल सकल सिरोमनि रांमधन ह्वै तौ दीया न जाइ |</l>
          <l xml:id="GopS3.8">जल प्यासा कै जाइ घरि कै प्यासा पीवै आइ |</l>
          <l xml:id="GopS3.9">दुरिभषि बहुत षुध्याथरी कहूं अंन पूरै घरि दोइ |</l>
          <l xml:id="GopS3.10">जैमल छांदै पाइये दे तन फिरई कोइ |</l>
          <l xml:id="GopS3.11">सुफल बिरष ताहि अमर फल जैमल लागा होइ |</l>
          <l xml:id="GopS3.12">ब्रिष घरि घरि देता फिरै क ढूंढें पावै कोइ |</l>
          <l xml:id="GopS3.13">मांणिक मोती नीपजैं जैमल संमदर मांहि |</l>
          <l xml:id="GopS3.14">समंद काहू कूं आंणि दे केई लेबा जांहि |</l>
          <l xml:id="GopS3.15">दूतर दरिया ले तिरै नाव उतारै पार |</l>
          <l xml:id="GopS3.16">कोई आइ बैठै ताहि ले तिरै कि लागी डोलै लार |</l>
          <l xml:id="GopS3.17">घरि घरि कहा ता ना फिरै पारस पूरा साध |</l>
          <l xml:id="GopS3.18">छींवत लोहा कनक ह्वै कटैं बहुत अपराध |</l>
          <l xml:id="GopS3.19">मांनसरोवर मांहि जल प्यासा पीवै आइ |</l>
          <l xml:id="GopS3.20">दादू दोसन दीजिये घरि घरि कहण न जाइ |</l>
          <l xml:id="GopS3.21">एकै सबद अनंत सिष जब सतगुर बोलै |</l>
          <l xml:id="GopS3.22">दादू जडे कपाट सब दे कूंची षोलै |</l>
          <l xml:id="GopS3.23">बिनहीं कीया होइ सब सनमुष सिरजनहार |</l>
          <l xml:id="GopS3.24">दादू करि करि को मरै सिष साषा सिरि भार |</l>
          <l xml:id="GopS3.25">सूरिज सनमुष आरसी पावक कीया प्रकास |</l>
          <l xml:id="GopS3.26">दादू सांई साध बिचि सहजैं निपजैं दास |</l>
          <l xml:id="GopS3.27">पर उपगारी गुर भला सिष सनमुष ह्वै लेइ |</l>
          <l xml:id="GopS3.28">जैमल दावा नां करै ज्यूं बृष फल देइ |</l>
          <l xml:id="GopS3.29">पर उपगारी गुर भला चेला चेतनि लेइ |</l>
          <l xml:id="GopS3.30">जैमल दावा नां करै संमदर हीरा देइ |</l>
          <l xml:id="GopS3.31">पर उपगारी गुर भला चेला चेतनि होइ |</l>
          <l xml:id="GopS3.32">जैमल दावा नां करै जल तृषा मल षोइ |</l>
          <l xml:id="GopS3.33">जैमल पर उपगारी गुर भला सिष सनमुष ल्यौ लाइ |</l>
          <l xml:id="GopS3.34">पारस दावा नां करै कोइ परसौ आइ |</l>
          <l xml:id="GopS3.35">दावा बंधी नित दुषी परबसि परलै जाइ |</l>
          <l xml:id="GopS3.36">जैमल मन मुषि मूल तजि बिचिहीं गए बिकाइ |</l>
          <l xml:id="GopS3.37">गुर अपंग पग पंष बिन सिष साषां का भार |</l>
          <l xml:id="GopS3.38">दादू षेवट नांव बिन क्यूं उतरैंगे पार |</l>
          <l xml:id="GopS3.39">दादू संसा जीव का सिष साषां का साल |</l>
          <l xml:id="GopS3.40">दून्यूं कूं भारी पडी ह्वैगा कौंन हवाल |</l>
          <l xml:id="GopS3.41">अंधे अंधा मिलि चले दादू बंधि कतार |</l>
          <l xml:id="GopS3.42">कूप पडे हम देषतां अंधे अंधालार |</l>
          <l xml:id="GopS3.43">कबीर जाका गुर आंधला चेला षरा निरंध |</l>
          <l xml:id="GopS3.44">अंधै अंधा ठेलिया दून्यूं कूंप पंडत |</l>
          <l xml:id="GopS3.45">कबीर नां गुर मिल्या न सिष भया लालचि षेल्या डाव |</l>
          <l xml:id="GopS3.46">दून्यूं बूडे धार मैं चढि पाथर की नाव |</l>
          <l xml:id="GopS3.47">फरीदा कुलह दें दें बावरे लें देषा रे निलज |</l>
          <l xml:id="GopS3.48">चूहा षड न मावई पूंछडि बंधे छज |</l>
          <l xml:id="GopS3.49">सोधी नहीं सरीर की औरौं कूं उपदेस |</l>
          <l xml:id="GopS3.50">दादू अचिरज देषिया ए जांहिगे किस देस |</l>
          <l xml:id="GopS3.51">जैमल आपण बहिया जात है और न कूं कहै आव |</l>
          <l xml:id="GopS3.52">गुर सिष बूडे देषतां लेस भरणीं नाव |</l>
          <l xml:id="GopS3.53">दादू माया मांहैं काढि करि फिरि माया मैं दीन्ह |</l>
          <l xml:id="GopS3.54">दोऊ जन समझैं नहीं एको काज न कीन्ह |</l>
          <l xml:id="GopS3.55">जैमल उलझ्या आपही सो क्या सुलझावै मोहि |</l>
          <l xml:id="GopS3.56">साचे गुर कूं सोधि लै ज्यूं साच बतावै तोहि |</l>
          <l xml:id="GopS3.57">आपणहीं समझै नहीं सो क्या संमझावै मोहि |</l>
          <l xml:id="GopS3.58">जैमल सो गुर सोधि लै पार गहावै तोहि |</l>
          <l xml:id="GopS3.59">जैमल जो गुर पारंगति भया सो काटै गहि हाथ |</l>
          <l xml:id="GopS3.60">बह्या जाइ संसार मैं तिन सूं कै ा साथ |</l>
          <l xml:id="GopS3.61">ओषदि तिसकी लीजिये जे आपनि रोगा होइ |</l>
          <l xml:id="GopS3.62">जैमल बैद बियाधि सूं षोटी ओषद सोइ |</l>
          <l xml:id="GopS3.63">अंजन ताका लीजिये जाहि नैंनौ सूझै |</l>
          <l xml:id="GopS3.64">जैमल आंधा आपहीं ताकूं जिनि बूझै |</l>
          <l xml:id="GopS3.65">दादू सो गुरू किस कांम का गहि भरमावै आंन |</l>
          <l xml:id="GopS3.66">तत बतावै निर्मला सो गुर साध सुजांन |</l>
          <l xml:id="GopS3.67">गुर पाया सब को कहै आया नहीं बमेक |</l>
          <l xml:id="GopS3.68">जैमल सो गुर जिनि करै जो न बतावै एक |</l>
          <l xml:id="GopS3.69">दादू झूठा बदलिये साच न बदल्या जाइ |</l>
          <l xml:id="GopS3.70">साचा सिर परि राषिये साध कहैं समझाइ |</l>
          <l xml:id="GopS3.71">मोहन टूटै साच सूं तौ गंदा ह्वै जाइ |</l>
          <l xml:id="GopS3.72">झूठ त्यागि साचहि भजैं तौ हरि करै सहाइ |</l>
          <l xml:id="GopS3.73">निर्धन धनवंत सोधि ले सो मोटा परबींन |</l>
          <l xml:id="GopS3.74">धनवंत तजि निरधन भजै जगंनाथ मतिहींन |</l>
          <l xml:id="GopS3.75">सतगुर संग परहरि कै प्रांणीं मन मुष भटकि करी तन हांणीं |</l>
          <l xml:id="GopS3.76">बैरागर आगर सो त्यागै जगंनाथ जन घरि घरि मांगै |</l>
          <l xml:id="GopS3.77">षोटा नांणां राषतां बस्त न आवै हाथ |</l>
          <l xml:id="GopS3.78">झूठे गुर कूं दूरि करि साचे कागहि साथ |</l>
          <l xml:id="GopS3.79">जैमल झूठे गुर कूं नमसकार साचे गुर की सेव |</l>
          <l xml:id="GopS3.80">झूठ न षावै साच दे सो कहिये गुरदेव |</l>
          <l xml:id="GopS3.81">सतगुर बृछि कहां रूप्या चेला देषि बिचार |</l>
          <l xml:id="GopS3.82">कै बिकार बसुधा महीं कि ब्रह्म भोमि निज सार |</l>
          <l xml:id="GopS3.83">बिषिया धरती षार मैं जे गुर ऊग्या होइ |</l>
          <l xml:id="GopS3.84">सिष फल षारा जाल पिवै निपजैं नांहीं कोइ |</l>
          <l xml:id="GopS3.85">गोबिंद गोर्ब गुर बिटप सुरति रूपी ता मांहि |</l>
          <l xml:id="GopS3.86">रस पीवै सूफल सदा गुर सिष अंमृत षांहि |</l>
        </lg>
        <lg type="[Ś]">
          <l xml:id="GopS3.42">गुरू बहुवेद्रि संति पारबती सिष बित्वामुपासिकं |</l>
          <l xml:id="GopS3.43">सो गुर द्रुलभ देवी सिस निसंताप भै नासनं |</l>
          <l xml:id="GopS3.44">जैमल दष्या दे स्वांमीं हुवा मांनि भई उन मांहि |</l>
          <l xml:id="GopS3.45">निर्मल जन सूं बैरता साच सुहावै नांहि |</l>
          <l xml:id="GopS3.46">महाराज कौ मिस करैं मूंढ मठी रै आप |</l>
          <l xml:id="GopS3.47">पेट काजि पासौ लियौ जीभ स्वाद कौ जाप |</l>
          <l xml:id="GopS3.48">पापीनैं पूजा किसी किसौ बधि कनैं जाप |</l>
          <l xml:id="GopS3.49">सुन हांनैं सांटल मिल्यौ तौ ईसर तूठौ आप |</l>
          <l xml:id="GopS3.50">तूं मेरा हूं तेरा गुर सिष कीया मंत |</l>
          <l xml:id="GopS3.51">दूंन्यूं भूले जात हैं दादू बिसर्या कंत |</l>
          <l xml:id="GopS3.52">तूं मुझ कूं मोटा कहै हूं तुझै बडा ईमांन |</l>
          <l xml:id="GopS3.53">सांईं कूं संमझैं नहीं दादू झूठा ग्यांन |</l>
          <l xml:id="GopS3.54">आतम लांवैं आप सूं साहिब सेती नांहि |</l>
          <l xml:id="GopS3.55">दादू को निपजै नहीं दून्यूं निर्फल जांहि |</l>
          <l xml:id="GopS3.56">दुहि दुहि पीवैं ग्वाल गुर सिष हैं छेली गाइ |</l>
          <l xml:id="GopS3.57">यहु औसर यौंहीं गया दादू कहि समझाइ |</l>
          <l xml:id="GopS3.58">सिष गो रू गुर ग्वाल है रष्या करि करि लेइ |</l>
          <l xml:id="GopS3.59">दादु राषै जतन करि आणि धणीं कूं देइ |</l>
          <l xml:id="GopS3.60">झूठे अंधे गुर घणें भरम दिढांवैं आइ |</l>
          <l xml:id="GopS3.61">दादू साचा गुर मिलै जीव ब्रह्मह्वै जाइ |</l>
          <l xml:id="GopS3.62">झूठे अंधे गुर घणें बंधे बिषै बिकार |</l>
          <l xml:id="GopS3.63">दादू साचा गुर मिलै सनमुष सिरजनहार |</l>
          <l xml:id="GopS3.64">झूठे अंधे गुर घणें भरम दिढांवैं कांम |</l>
          <l xml:id="GopS3.65">बंधे माया मोह सौं दादू मुष थैं रांम |</l>
          <l xml:id="GopS3.66">झूठे अंधे गुर घणें भटकैं घर घर बारि |</l>
          <l xml:id="GopS3.67">कारिज को सीझै नहीं दादू माथै मारि |</l>
          <l xml:id="GopS3.68">जैमल जग परमोधि करि कीया बहूत कटूंब |</l>
          <l xml:id="GopS3.69">स्वांमीं सिष सोधत फिरै ज्यूं जजमांनां डूंम |</l>
          <l xml:id="GopS3.70">स्वांमीं सिष सेवग गुरू दौड्या द्वारै जाइ |</l>
          <l xml:id="GopS3.71">पावै एक पईसडौ षड एक रोटी षाइ |</l>
          <l xml:id="GopS3.72">जैमल हरि कौ दास कहावतां क्यूं न मरै ही लाज |</l>
          <l xml:id="GopS3.73">डोलै घरि घरि मांगतौ वैडा अर मौताज |</l>
          <l xml:id="GopS3.74">जैमल स्वांमीं घरि घरि देवैं दष्या होह हमारे सिष |</l>
          <l xml:id="GopS3.75">गहिए रंड का आसिरा परहरि कलपबिरष |</l>
          <l xml:id="GopS3.76">जैमल दष्या नांहीं न्हान्हरौ पैकै ही आवै |</l>
          <l xml:id="GopS3.77">देहि संन्यासी बै.ख्नौं ल्यौ जिहि नैं भावै |</l>
          <l xml:id="GopS3.78">दष्या बिचारी रद भई जैमल देषि बिचारि |</l>
          <l xml:id="GopS3.79">देहि संन्यासी बै.ख्नौं नाषैं घरि घरि बारि |</l>
          <l xml:id="GopS3.80">दादू पंथ बतावै पाप का भर्म कर्म बेसास |</l>
          <l xml:id="GopS3.81">निकटि निरंजन जे रहै क्यूं न बतावैं तास |</l>
          <l xml:id="GopS3.82">भर्म कर्म जग बंधिया पंडित दीया भुलाइ |</l>
          <l xml:id="GopS3.83">दादू सतगुर नां मिलै मारग देइ दिषाइ |</l>
          <l xml:id="GopS3.84">चेला दुषीत गुर पीर लाजा बांह का झूठा न सेविये राजा |</l>
          <l xml:id="GopS3.85">सबदहींन बिंदै तौ पढिबे का षोटा ऊठि बैठि न सकै तौ किस कांमि मोटा |</l>
          <l xml:id="GopS3.86">जौ परि मरि जाइबा तौ जलि जाव माया |</l>
          <l xml:id="GopS3.87">आप न संमझ्या तौ मिथ्या यहु काया |</l>
          <l xml:id="GopS3.88">प्रिथीनाथ ते कत सेइये जिनकैं पासि गयां सचु नांहि |</l>
          <l xml:id="GopS3.89">ज्यूं पंषी षाली पडै ऊजड नग्री मांहि |</l>
          <l xml:id="GopS3.90">जै गुर मिलै तौ दर्शन साचा नहीं तौ क्या पचि मरणां |</l>
          <l xml:id="GopS3.91">नाव चढे परि षेवट नांहीं किस बिधि पार उतरणां |</l>
          <l xml:id="GopS3.92">बाजंति बाजा जीतंति राजा डिंब अडंब रषाली |</l>
          <l xml:id="GopS3.93">बाडी है परि बीजि न जांनहि कहा निपावै माली |</l>
          <l xml:id="GopS3.94">बिन परचै सब धंधा धोषा पाषंड का उपदेसा |</l>
          <l xml:id="GopS3.95">मुवां मुकति का किसा भरोसा कोई न कहै संदेसा |</l>
          <l xml:id="GopS3.96">आगैं गया स कोई न बहुड्या पीछैं रह्या न जाई |</l>
          <l xml:id="GopS3.97">षंड बिहंड नदी नहीं नाला धोषै दुनी बहाई |</l>
        </lg>
        <lg type="[K]">
          <l xml:id="GopS3.70.1">भोगी जोग बषांन सील गनिका जु सुनावै |</l>
          <l xml:id="GopS3.70.2">सूंम दिढावै पूंनि कौंन कै हिरदै आवै |</l>
          <l xml:id="GopS3.70.3">अंध अंध कर गहै नारि रोगी जुट टोरै |</l>
          <l xml:id="GopS3.70.4">अति रति रावै अतिर बूडि सोई औरहि बोरै |</l>
          <l xml:id="GopS3.70.5">सकल अंग भंग सु गुरू कीयैं काजा कहु कौंन सिधि |</l>
          <l xml:id="GopS3.70.6">आप मरै औरहि अंमर रजब करै सु कौंन बिधि |</l>
          <l xml:id="GopS3.71.1">बस्ती पूजै आस सरणि जिहि धका न आवै |</l>
          <l xml:id="GopS3.71.2">सो राजा प्रतिपाल सकल परजा सुष पावै |</l>
          <l xml:id="GopS3.71.3">बैद सु षोवै रोग राग जिहिं दीपक जागै |</l>
          <l xml:id="GopS3.71.4">सोई तीरंदाज चोट नीसांन सु लागै |</l>
          <l xml:id="GopS3.71.5">षोजी षोजन चूकई सो सराफ परषै षरा |</l>
          <l xml:id="GopS3.71.6">आतमरांम मिलावई रजब सो गुर सिरि धरा |</l>
          <l xml:id="GopS3.72">कबीर कहै मैं कथि गया कथि गया ब्रह्म महेस |</l>
          <l xml:id="GopS3.73">रांम नांम ततसार है सब काहू उपदेस |</l>
          <l xml:id="GopS3.74">जैमल हरि उपदेशा साध कह्या प्रगट बताया रांम |</l>
          <l xml:id="GopS3.75">षूंणैं बैसि र कहा कहै जे निर्मल नि:कांम |</l>
        </lg>
        <lg type="[C]">
          <l xml:id="GopS3.1.0">सुरता सुणि इक भेद सुणांऊं कर पुटां केवल रस पांऊं |</l>
          <l xml:id="GopS3.1.1">जिहि रस पीया रांम भणींजै निरति पड्यां थैं कांठौ दीजै |</l>
          <l xml:id="GopS3.1.2">गिरहीनैं गिरही उपदेसै ठगण मतैं क्यूं षासा षेसै |</l>
          <l xml:id="GopS3.1.3">दाधानैं जे मत रै दाधौ औरां छोडै आपण बाधौ |</l>
          <l xml:id="GopS3.1.4">अवसि जु हाथां ऊतरी पावकि पैठौ पूस्प |</l>
          <l xml:id="GopS3.1.5">पांणीं पाषैं क्यूं बूझै ग्यांन गया यौं रूसि |</l>
          <l xml:id="GopS3.2.0">पीछैं रहिया रोझ अग्यांनीं जिहि ज्यौं कही तिहीं त्यूं मांनीं |</l>
          <l xml:id="GopS3.2.1">पुषता होइ त फेंरै पाछी अरथ बिनां क्यूं लागै आछी |</l>
          <l xml:id="GopS3.2.2">भूलानैं बूझै जग भूलौ गाइ किसै जास्यौ जिनि फूलौ |</l>
          <l xml:id="GopS3.2.3">रीता मैंले रीता ओजै षाक पडी मुष यौं हीं षोजै |</l>
          <l xml:id="GopS3.2.4">पाषंडि प्रिथमीं धीजि गई एक बडौ हैरांन |</l>
          <l xml:id="GopS3.2.5">सूंनां सोधी कानहीं किहि बिधि ओडैं कांन |</l>
          <l xml:id="GopS3.3.0">ब्यौरा बिन ले ओडै आगैं थाकि रहैं पणि पहलैं न थाघैं |</l>
          <l xml:id="GopS3.3.1">घरि ऊंणां बाहरि परमोधै न्रिसौ फिरि फिरि ससा सोधै |</l>
          <l xml:id="GopS3.3.2">मन जांणैं कोई मोटौ मांनैं भारी भूष पडै क्यूं पांनैं |</l>
          <l xml:id="GopS3.3.3">नवता देषि नवै जे औरा तौ पालै परिवार स दौरा |</l>
          <l xml:id="GopS3.3.4">जबही मृग न मारियौ तबही पड्यौ दुकाल |</l>
          <l xml:id="GopS3.3.5">मंछां कारनि मांडियौ कीरहु बुधी जाल |</l>
          <l xml:id="GopS3.4.0">आक पलासी अडवा घातै जाडी जिग दैजी वनि पातै |</l>
          <l xml:id="GopS3.4.1">बधिक बृति ली चेला चांटी अपस बधैं यौं बिहचैं बांटी |</l>
          <l xml:id="GopS3.4.2">कारिज सरिया कावडि टेरी एक लंगूरौ सतरा सेरी |</l>
          <l xml:id="GopS3.4.3">इहि बिधि छेंडी जाइ न छापी दोहरा टालैं दुष सरापी |</l>
          <l xml:id="GopS3.4.4">हारि गया हरि थैं बिमुष कुलह कुटंब की चींत |</l>
          <l xml:id="GopS3.4.5">सिष साषां सारा हुवा माधौ किया न मींत |</l>
          <l xml:id="GopS3.5.0">देव दिहाडी दोस्त दूजा पूगी आस चढी जब पूजा |</l>
          <l xml:id="GopS3.5.1">मुसि मुसि तुरत करै मुंहुं मीठौ भौ भारी आगैं किनि दीठौ |</l>
          <l xml:id="GopS3.5.2">बाट पाडि बेसासै द्रोही नाव निगरि ले सीहरि वोही |</l>
          <l xml:id="GopS3.5.3">कूवै बाहि बरत जे बाढै तौ ऊतर दे आघौ किनि काढै |</l>
          <l xml:id="GopS3.5.4">सौ दोसां यकौ हडै नानोडौ हथियार |</l>
          <l xml:id="GopS3.5.5">कूकिर कहि छूटै नहीं निपट न जांणैं सार |</l>
          <l xml:id="GopS3.6.0">तृष्णां पीड आपणीं तोडै सो न्याइ पराई पाटी छोडै |</l>
          <l xml:id="GopS3.6.1">बिचरै बैद बिथा भौ भागौ नील जले नाडी निरषण लागौ |</l>
          <l xml:id="GopS3.6.2">सगै सरीर ओत नहीं ओसै बादि बिरांणीं बरतणि षोसै |</l>
          <l xml:id="GopS3.6.3">सदा दई नैं साच पियारौ लालच गैल षांड गुड षारौ |</l>
          <l xml:id="GopS3.6.4">जंन थैं जाचिग ह्वै गया कुलणि न भागी कांम |</l>
          <l xml:id="GopS3.6.5">औरां कीतौ क्यूं नहीं पणि वै क्यूं कहिसी रांम |</l>
          <l xml:id="GopS3.7.0">श्रीपति छाडि स्वादि चित दीयौ कदरि नहीं पणि कीये लीयौ |</l>
          <l xml:id="GopS3.7.1">गोरू गति न लहै करता की नाव संमद सवैं बिचि थाकी |</l>
          <l xml:id="GopS3.7.2">पारं न पहुंचै हाथ पसारै आपण तिरै न औंरां तारै |</l>
          <l xml:id="GopS3.7.3">भौ जिभ बैठा भूछ अफेरू बेऊ बूडा अधम अतेरू |</l>
          <l xml:id="GopS3.7.4">पछितांणां पंथ को नहीं प्रथमि न बांधी पाज |</l>
          <l xml:id="GopS3.7.5">फाटै डूंडै डूबिसी जिनि गह्या न रांम जिहाज |</l>
          <l xml:id="GopS3.8.0">जदि तदि जासी ताला बोली दंद भरोसै परजा दोली |</l>
          <l xml:id="GopS3.8.1">अंध लकुटिया गहिलै अंधा समझि नहीं पणि सूंणौं कंधा |</l>
          <l xml:id="GopS3.8.2">भेडां ओट भेड नित षाधी भेष धर्यौ पणि भगति न साधी |</l>
          <l xml:id="GopS3.8.3">मूसा सरणि न छूटै मूंसौ श्रप गिलण कौ यौही हूंसौ |</l>
          <l xml:id="GopS3.8.4">गोरी पींडा बीकणैं गुर गंमि कियौ न गाह |</l>
          <l xml:id="GopS3.8.5">निरभैपद नेडौ नहीं भावै तेती जाह |</l>
          <l xml:id="GopS3.9.0">बातौं ही बूहा बैरागी अंतरि आगि अणेरी लागी |</l>
          <l xml:id="GopS3.9.1">उरैं कह कूंए का एकी सेन्या भाहि सरीरी सेकी |</l>
          <l xml:id="GopS3.9.2">हरडें हरडै फिरिया हूंछै ओछी आव अधूरा मूंछै |</l>
          <l xml:id="GopS3.9.3">जिहि औता कि बधेरौ आदर सिर कूटै ज्यूं षूंमीं चादर |</l>
          <l xml:id="GopS3.9.4">स्वांग काछि सो द्रुवा हुवा चरिचित दीन्हां पेटि |</l>
          <l xml:id="GopS3.9.5">जातां जातां द्यूंहडा निपज न लागी नेटि |</l>
          <l xml:id="GopS3.10.0">कांधै षडिया काष अधारी मांगण मतै बगल मैं मारी |</l>
          <l xml:id="GopS3.10.1">भूंचै भाव दुनी कौ फिरिया चाल अचोषी चींचड टिरिया |</l>
          <l xml:id="GopS3.10.2">परचाहींण हुसांई मोडा देषा देषी होडी होडा |</l>
          <l xml:id="GopS3.10.3">काग आडि की कथा बिचारैं कलि का कीट कि सीझ मारै |</l>
          <l xml:id="GopS3.10.4">दुरगंधि द्वारै दीजिसी लजासी जमदूत |</l>
          <l xml:id="GopS3.10.4">तब हरदास तमास गीर बिच के बेस्वां पूत |</l>
        </lg>
      </div>
    </body>
  </text>
</TEI>
