<TEI xmlns="http://www.tei-c.org/ns/1.0">
  <text>
    <body>
      <div>
        <head>कबित माया त्रिष्ना कौं अंग का</head>
        <lg type="[unknown]"> 
          <l xml:id="GopS100">कबित माया त्रिष्ना कौ अंग का</l>
          <l xml:id="GopS100,1">सुधि बुधि सब हरि लई जांन पन्यौं रहत न दीयौ</l>
          <l xml:id="GopS100,1">कहौं कहां लैं दुष कै दिहौं भारी कीयौ</l>
          <l xml:id="GopS100,1">अहनिसि इहै ब आस आंनि कोऊ न कछू देई</l>
          <l xml:id="GopS100,1">त्रिपति न होई मन जन जीय पहि उठि लेई</l>
          <l xml:id="GopS100,1">कौडी कौडी कारनैं जात समदहि तीर</l>
          <l xml:id="GopS100,1">माया बोरैं मारई धनी बंधावहु धीर</l>
          <l xml:id="GopS100,2">माया काया मिलि गई क्यूं कीजै न्यारी</l>
          <l xml:id="GopS100,2">जल थल जीव जगत लगत सबहिन कौं प्यारी</l>
          <l xml:id="GopS100,2">पल जौ अंतर होइ रोइ देत षिन लोई</l>
          <l xml:id="GopS100,2">सुर नर मुनि संसारि बच्यौं नहि यापहि कोई</l>
          <l xml:id="GopS100,2">परगट तन मैं पैठि कैं मन हरि लीनौं नाथ</l>
          <l xml:id="GopS100,2">मांनहुं मनि बिन श्रपपनि भटकत डोलहि माथ</l>
          <l xml:id="GopS100,3">पलक न सुमिरै पीव जीव सेवा ब्रत त्याग्यौ</l>
          <l xml:id="GopS100,3">हरि बिमुषनि सूं संग रंग माया कौ लाग्यौ</l>
          <l xml:id="GopS100,3">भुरकी मेली मूंड जांन कहुं अनत न पावै</l>
          <l xml:id="GopS100,3">ज्यूं मृग ऊंचौ फांदि अंति धरती ही आवै</l>
          <l xml:id="GopS100,3">जदपि सर सनमुषि लग्यौ तदपि न मोर्यौ अंग</l>
          <l xml:id="GopS100,3">कनक कांमिनीं जोति महि जग सब भयौ पत्यंग</l>
          <l xml:id="GopS100,4">धनी न आवत यादि रहत मोहि निसदिन धरकौ</l>
          <l xml:id="GopS100,4">या माया बलिवंत कीयौ हौं तिन तैं हरकौ</l>
          <l xml:id="GopS100,4">कौर कौर कैं काज लाज तजि दह दिसि डोलैं</l>
          <l xml:id="GopS100,4">बुधि बल गयौ सरीर दींन ह्वै सब सूं बोलैं</l>
          <l xml:id="GopS100,4">दया बिनां दीवांन की चित रहत नहि चैंन</l>
          <l xml:id="GopS100,4">पर घर ह्वै रैं स्वांन ज्यूं भटकत हौं दिन रैंन</l>
          <l xml:id="GopS100,5">लोक लाज कुलकांनि सुतौ तन रहन न पावै</l>
          <l xml:id="GopS100,5">सुधि बुधि जाइ सरीर मौज माया की आवै</l>
          <l xml:id="GopS100,5">आक बाक मुष कहै रहै नहि सीतल बांनीं</l>
          <l xml:id="GopS100,5">पाप करै दिन रैंन धरम कौं देइ बकांनी</l>
          <l xml:id="GopS100,5">भाई भाई कौं हतै बापहि मारत पूत</l>
          <l xml:id="GopS100,5">माया प्रबल दीवांन जू जीय न बनैं किहि सूत</l>
          <l xml:id="GopS100,6">या माया कैं जोर करत कारिज सब मंदा</l>
          <l xml:id="GopS100,6">ऊबट चलत बनित चित नहि चेतत गंदा</l>
          <l xml:id="GopS100,6">कनक कामिनीं साथ सुतौ निसबासुरि जागै</l>
          <l xml:id="GopS100,6">तजि बांई दांहिनीं पंथ नहि सीधै लागै</l>
          <l xml:id="GopS100,6">नैंन अछतहीं आंधरौ जरे पलक के पाट</l>
          <l xml:id="GopS100,6">बाहर भई न बूंबहीं बोर्यौ गहरैं घाट</l>
          <l xml:id="GopS100,7">रसि बसि कीनैं जीव पीव पुनि सुरति न आवै</l>
          <l xml:id="GopS100,7">माया पहियां षरो रहत हैं एकै पावै</l>
          <l xml:id="GopS100,7">जित भेजैं तित जांहि नांहि नर कोऊ न करई</l>
          <l xml:id="GopS100,7">आग्याकारी लोइ डाकि कूंवा महि परई</l>
          <l xml:id="GopS100,7">जिहि कीनैं जल बूंद तै तिहि सूं बैसे तोरि</l>
          <l xml:id="GopS100,7">जीव जंत जल थल जिते मारै ऐंठि मरोरि</l>
          <l xml:id="GopS100,8">दहि दिसि दूंकत सीह बीह कैं अटि न रहई</l>
          <l xml:id="GopS100,8">तीर तुपक तरवारि हाथ पुनि बरछी गहई</l>
          <l xml:id="GopS100,8">माया कैं बसि भयौ फेर कछू करत न आवैं</l>
          <l xml:id="GopS100,8">राति हीं उठि कैं चलै द्यौंस ज्यूं रहन पावै</l>
          <l xml:id="GopS100,8">पिता बंध पर जन सजन रोवति घर की जोइ</l>
          <l xml:id="GopS100,8">पीछैं फिरिहि न देषई आगैं होइ सुहोइ</l>
          <l xml:id="GopS100,9">याही माया काज होत पुनि पर कौ बंदा</l>
          <l xml:id="GopS100,9">याही माया काज देव देही दुष दंदा</l>
          <l xml:id="GopS100,9">याही माया काज सेल लै सनमुषि धावै</l>
          <l xml:id="GopS100,9">याही माया काज बैंन मधुरैं सुर बावै</l>
          <l xml:id="GopS100,9">माया मेरे षसम की मोहे जग के जीव</l>
          <l xml:id="GopS100,9">अहनिसि उबट लै चली रहे किनारैं पीव</l>
          <l xml:id="GopS100,10">याही माया काज सीस पांइनि तर राषै</l>
          <l xml:id="GopS100,10">याही माया काज दीन तास बसूं भाषै</l>
          <l xml:id="GopS100,10">याही माया काज मूंड नर बदी बिसाहै</l>
          <l xml:id="GopS100,10">याही माया काज जाइ सर सलिता थाहै</l>
          <l xml:id="GopS100,10">माया काया मिलि गई ज्यूं आटे महि लूंन</l>
          <l xml:id="GopS100,10">साहिब साहिब बाहिरा कहु निरवारै कौंन</l>
          <l xml:id="GopS100,11">याही माया काज षनैं पोषरि अर कूवा</l>
          <l xml:id="GopS100,11">याही माया काज रैंनि दिन षेलत जूवा</l>
          <l xml:id="GopS100,11">याही माया काज करत सबहिन सूं आंटी</l>
          <l xml:id="GopS100,11">याही माया काज जीयहि बधि बांहत बांटी</l>
          <l xml:id="GopS100,11">अह निसि उठि अनरथ कीयो लियौ न हरि कौ नांव</l>
          <l xml:id="GopS100,11">जनम अनेक न उधरै पहुचायौ तिहि ठांव</l>
          <l xml:id="GopS100,12">याही माया काज मैल पर कौ दे धोई</l>
          <l xml:id="GopS100,12">याही माया काज बाटपारत उठि लोई</l>
          <l xml:id="GopS100,12">याही माया काज कहत पंचनि महि कूरी</l>
          <l xml:id="GopS100,12">याही माया काज जाइ नर चटई सूरी</l>
          <l xml:id="GopS100,12">अकरम करम किते किये मूरिष माया काज</l>
          <l xml:id="GopS100,12">मन हरि लीनौं मौंहनीं नौंक न आई लाज</l>
          <l xml:id="GopS100,13">त्रिपति न होई मन जन जौ बिट वै कोरी</l>
          <l xml:id="GopS100,13">जात समंदहि पार बंध्यौ पापनि की डोरी</l>
          <l xml:id="GopS100,13">हावडि धावडि करत सुतौ निसबासुर षोवै</l>
          <l xml:id="GopS100,13">षसम न आंवहि ह्रिदैं नींद सुष कैसैं सोवै</l>
          <l xml:id="GopS100,13">जीव जंत जल थल जिते तिते सु कीनैं कैद</l>
          <l xml:id="GopS100,13">माया रोग असाधि यहु बूंटी जरी न बैद</l>
          <l xml:id="GopS100,14">कलम करै बनराइ जोति सायर सब लोई</l>
          <l xml:id="GopS100,14">याके औगुन अनंत कहां लैं लिषई कोई</l>
          <l xml:id="GopS100,14">दुष कौ सागर बीर तीर तिरि कोऊ न लागे</l>
          <l xml:id="GopS100,14">राजा रांनां राइ सकल पांइनि हीं पागे</l>
          <l xml:id="GopS100,14">बर भलौ पै बास बिन जैसौ सैंबर फूल</l>
          <l xml:id="GopS100,14">जन बाजीद सु बावरौ रह्यौ देषि कैं भूल</l>
          <l xml:id="GopS100,15">सुर नर मुनि सब छरे न कोऊ यापहि छूटे</l>
          <l xml:id="GopS100,15">सिव बिरंचि नारद षेत महि षूबैं कूटै</l>
          <l xml:id="GopS100,15">राजा रांनां राइ सु बोलैं</l>
          <l xml:id="GopS100,15">जोगी जंगम तपसी कुतब गौस कहा पीर</l>
          <l xml:id="GopS100,15">जन बाजीद न कोऊ बचे मारे जे महाबीर</l>
          <l xml:id="GopS100,16">बुधि बल कछू न बसाइ बीर सुनि मनसा बाचा</l>
          <l xml:id="GopS100,16">वोरे ज्यूं घरि जाइ निरषि कैं जीयरा काचा</l>
          <l xml:id="GopS100,16">षनि षाते कंद मूरि षल कतैं रहू ते टेढे</l>
          <l xml:id="GopS100,16">देषे अपनी दीठि बेलि मांनहुं तरु बेढे</l>
          <l xml:id="GopS100,16">पसु पंषी मुनि देवता गन गंध्रप कहा लोइ</l>
          <l xml:id="GopS100,16">या माया बलिवंत पहि निहचै बंच्यौ न कोइ</l>
          <l xml:id="GopS100,17">बाजीद कहत इक बात राषि यहु मनहीं महियां</l>
          <l xml:id="GopS100,17">चल्यौ द्यौस अरु रैंनि अंति सो घांनी पहियां</l>
          <l xml:id="GopS100,17">तेली केरौ बैल जगत सब ऐसौ लोई</l>
          <l xml:id="GopS100,17">कनक कांमिनीं बिनां ठौर नहिं दूसर कोई</l>
          <l xml:id="GopS100,17">जहां तहां यहु बिसतरी कहां जाइ ए भागि</l>
          <l xml:id="GopS100,17">हरि सौहि तू बिसारिए सांपनि कै संग लागि</l>
          <l xml:id="GopS100,18">कांम क्रोध अर लोभ मोह माया मन लूटै</l>
          <l xml:id="GopS100,18">पर्यौ पाप कै फंदि जीव यहु जनमि न छूटै</l>
          <l xml:id="GopS100,18">निसदिन बोलै झूठ साच मुषि कबहूं न भाषै</l>
          <l xml:id="GopS100,18">अंम्रित तजि हरि नांव बिषै फल मूरिष चाषै</l>
          <l xml:id="GopS100,18">चित चंचल चहुं दिसि फिरै रहै न गाढे चरन गहि</l>
          <l xml:id="GopS100,18">बाजीद पतित परमिति बिनां सु क्यूं उधरि है प्रभु कहि</l>
          <l xml:id="GopS100,19">जल थल महि के जीव पीव नैंनन्य नहि दीसे</l>
          <l xml:id="GopS100,19">कोऊ हते हैं हाथ कोऊ पांइनि तरि पीसे</l>
          <l xml:id="GopS100,19">गहिब गुरू कौ ग्यांन ध्यांन हरि कौ नहि कीनौं</l>
          <l xml:id="GopS100,19">वोछा अपत उतार दुष सबहिन कौं दीनौं</l>
          <l xml:id="GopS100,19">देस बिरांनौं दुरि घर आडे डूंगर बिचि बनीं</l>
          <l xml:id="GopS100,19">औगुंन किये अनंत मैं त्राहि त्राहि त्रिभुवन धनीं</l>
          <l xml:id="GopS100,20">धर्म दिसा परि त्यागि पाप कैं पैंडैं धावै</l>
          <l xml:id="GopS100,20">जौ कहिये बर बीस एकहूं हिरदै न आवै</l>
          <l xml:id="GopS100,20">अहनिसि उठ हित रंग चैंन चित कैसैं रहई</l>
          <l xml:id="GopS100,20">कहूं हाथ कि हूं पाइ धार महियां सो बहई</l>
          <l xml:id="GopS100,20">त्रि.ख्नां ते परबल नदी पार न पावै जीव</l>
          <l xml:id="GopS100,20">माया कौ संग्र हु करै छाडि आपनौं पीव</l>
          <l xml:id="GopS100,21">भूल्यौ माया जार भगति नहि हरि की कीनी</l>
          <l xml:id="GopS100,21">ग्यांन ध्यांन ध्रम नैंम सौंज सबहीं हरि लीनीं</l>
          <l xml:id="GopS100,21">चक्रित चित उदास सुतौ निसबासुर डोलै</l>
          <l xml:id="GopS100,21">कनक कांमिनीं बिनां रसन मुष और न बोलै</l>
          <l xml:id="GopS100,21">माया प्रबल दीवांन की चलन न पावै बाट</l>
          <l xml:id="GopS100,21">पहलैं थाह दिषाइ कैं बोरै गहरैं घाट</l>
        </lg>
      </div>
    </body>
  </text>
</TEI>
