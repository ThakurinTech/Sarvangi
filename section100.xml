<TEI xmlns="http://www.tei-c.org/ns/1.0">
  <text>
    <body>
      <div>
        <head>कबित माया त्रिष्ना कौं अंग का</head>
        <lg>
          <l><ref target="GopS100">GopS100</ref> कबित माया त्रिष्ना कौ अंग का</l>
          <l><ref target="GopS100,1">GopS100,1</ref> सुधि बुधि सब हरि लई जांन पन्यौं रहत न दीयौ</l>
          <l><ref target="GopS100,1">GopS100,1</ref> कहौं कहां लैं दुष कै दिहौं भारी कीयौ</l>
          <l><ref target="GopS100,1">GopS100,1</ref> अहनिसि इहै ब आस आंनि कोऊ न कछू देई</l>
          <l><ref target="GopS100,1">GopS100,1</ref> त्रिपति न होई मन जन जीय पहि उठि लेई</l>
          <l><ref target="GopS100,1">GopS100,1</ref> कौडी कौडी कारनैं जात समदहि तीर</l>
          <l><ref target="GopS100,1">GopS100,1</ref> माया बोरैं मारई धनी बंधावहु धीर</l>
          <l><ref target="GopS100,2">GopS100,2</ref> माया काया मिलि गई क्यूं कीजै न्यारी</l>
          <l><ref target="GopS100,2">GopS100,2</ref> जल थल जीव जगत लगत सबहिन कौं प्यारी</l>
          <l><ref target="GopS100,2">GopS100,2</ref> पल जौ अंतर होइ रोइ देत षिन लोई</l>
          <l><ref target="GopS100,2">GopS100,2</ref> सुर नर मुनि संसारि बच्यौं नहि यापहि कोई</l>
          <l><ref target="GopS100,2">GopS100,2</ref> परगट तन मैं पैठि कैं मन हरि लीनौं नाथ</l>
          <l><ref target="GopS100,2">GopS100,2</ref> मांनहुं मनि बिन श्रपपनि भटकत डोलहि माथ</l>
          <l><ref target="GopS100,3">GopS100,3</ref> पलक न सुमिरै पीव जीव सेवा ब्रत त्याग्यौ</l>
          <l><ref target="GopS100,3">GopS100,3</ref> हरि बिमुषनि सूं संग रंग माया कौ लाग्यौ</l>
          <l><ref target="GopS100,3">GopS100,3</ref> भुरकी मेली मूंड जांन कहुं अनत न पावै</l>
          <l><ref target="GopS100,3">GopS100,3</ref> ज्यूं मृग ऊंचौ फांदि अंति धरती ही आवै</l>
          <l><ref target="GopS100,3">GopS100,3</ref> जदपि सर सनमुषि लग्यौ तदपि न मोर्यौ अंग</l>
          <l><ref target="GopS100,3">GopS100,3</ref> कनक कांमिनीं जोति महि जग सब भयौ पत्यंग</l>
          <l><ref target="GopS100,4">GopS100,4</ref> धनी न आवत यादि रहत मोहि निसदिन धरकौ</l>
          <l><ref target="GopS100,4">GopS100,4</ref> या माया बलिवंत कीयौ हौं तिन तैं हरकौ</l>
          <l><ref target="GopS100,4">GopS100,4</ref> कौर कौर कैं काज लाज तजि दह दिसि डोलैं</l>
          <l><ref target="GopS100,4">GopS100,4</ref> बुधि बल गयौ सरीर दींन ह्वै सब सूं बोलैं</l>
          <l><ref target="GopS100,4">GopS100,4</ref> दया बिनां दीवांन की चित रहत नहि चैंन</l>
          <l><ref target="GopS100,4">GopS100,4</ref> पर घर ह्वै रैं स्वांन ज्यूं भटकत हौं दिन रैंन</l>
          <l><ref target="GopS100,5">GopS100,5</ref> लोक लाज कुलकांनि सुतौ तन रहन न पावै</l>
          <l><ref target="GopS100,5">GopS100,5</ref> सुधि बुधि जाइ सरीर मौज माया की आवै</l>
          <l><ref target="GopS100,5">GopS100,5</ref> आक बाक मुष कहै रहै नहि सीतल बांनीं</l>
          <l><ref target="GopS100,5">GopS100,5</ref> पाप करै दिन रैंन धरम कौं देइ बकांनी</l>
          <l><ref target="GopS100,5">GopS100,5</ref> भाई भाई कौं हतै बापहि मारत पूत</l>
          <l><ref target="GopS100,5">GopS100,5</ref> माया प्रबल दीवांन जू जीय न बनैं किहि सूत</l>
          <l><ref target="GopS100,6">GopS100,6</ref> या माया कैं जोर करत कारिज सब मंदा</l>
          <l><ref target="GopS100,6">GopS100,6</ref> ऊबट चलत बनित चित नहि चेतत गंदा</l>
          <l><ref target="GopS100,6">GopS100,6</ref> कनक कामिनीं साथ सुतौ निसबासुरि जागै</l>
          <l><ref target="GopS100,6">GopS100,6</ref> तजि बांई दांहिनीं पंथ नहि सीधै लागै</l>
          <l><ref target="GopS100,6">GopS100,6</ref> नैंन अछतहीं आंधरौ जरे पलक के पाट</l>
          <l><ref target="GopS100,6">GopS100,6</ref> बाहर भई न बूंबहीं बोर्यौ गहरैं घाट</l>
          <l><ref target="GopS100,7">GopS100,7</ref> रसि बसि कीनैं जीव पीव पुनि सुरति न आवै</l>
          <l><ref target="GopS100,7">GopS100,7</ref> माया पहियां षरो रहत हैं एकै पावै</l>
          <l><ref target="GopS100,7">GopS100,7</ref> जित भेजैं तित जांहि नांहि नर कोऊ न करई</l>
          <l><ref target="GopS100,7">GopS100,7</ref> आग्याकारी लोइ डाकि कूंवा महि परई</l>
          <l><ref target="GopS100,7">GopS100,7</ref> जिहि कीनैं जल बूंद तै तिहि सूं बैसे तोरि</l>
          <l><ref target="GopS100,7">GopS100,7</ref> जीव जंत जल थल जिते मारै ऐंठि मरोरि</l>
          <l><ref target="GopS100,8">GopS100,8</ref> दहि दिसि दूंकत सीह बीह कैं अटि न रहई</l>
          <l><ref target="GopS100,8">GopS100,8</ref> तीर तुपक तरवारि हाथ पुनि बरछी गहई</l>
          <l><ref target="GopS100,8">GopS100,8</ref> माया कैं बसि भयौ फेर कछू करत न आवैं</l>
          <l><ref target="GopS100,8">GopS100,8</ref> राति हीं उठि कैं चलै द्यौंस ज्यूं रहन पावै</l>
          <l><ref target="GopS100,8">GopS100,8</ref> पिता बंध पर जन सजन रोवति घर की जोइ</l>
          <l><ref target="GopS100,8">GopS100,8</ref> पीछैं फिरिहि न देषई आगैं होइ सुहोइ</l>
          <l><ref target="GopS100,9">GopS100,9</ref> याही माया काज होत पुनि पर कौ बंदा</l>
          <l><ref target="GopS100,9">GopS100,9</ref> याही माया काज देव देही दुष दंदा</l>
          <l><ref target="GopS100,9">GopS100,9</ref> याही माया काज सेल लै सनमुषि धावै</l>
          <l><ref target="GopS100,9">GopS100,9</ref> याही माया काज बैंन मधुरैं सुर बावै</l>
          <l><ref target="GopS100,9">GopS100,9</ref> माया मेरे षसम की मोहे जग के जीव</l>
          <l><ref target="GopS100,9">GopS100,9</ref> अहनिसि उबट लै चली रहे किनारैं पीव</l>
          <l><ref target="GopS100,10">GopS100,10</ref> याही माया काज सीस पांइनि तर राषै</l>
          <l><ref target="GopS100,10">GopS100,10</ref> याही माया काज दीन तास बसूं भाषै</l>
          <l><ref target="GopS100,10">GopS100,10</ref> याही माया काज मूंड नर बदी बिसाहै</l>
          <l><ref target="GopS100,10">GopS100,10</ref> याही माया काज जाइ सर सलिता थाहै</l>
          <l><ref target="GopS100,10">GopS100,10</ref> माया काया मिलि गई ज्यूं आटे महि लूंन</l>
          <l><ref target="GopS100,10">GopS100,10</ref> साहिब साहिब बाहिरा कहु निरवारै कौंन</l>
          <l><ref target="GopS100,11">GopS100,11</ref> याही माया काज षनैं पोषरि अर कूवा</l>
          <l><ref target="GopS100,11">GopS100,11</ref> याही माया काज रैंनि दिन षेलत जूवा</l>
          <l><ref target="GopS100,11">GopS100,11</ref> याही माया काज करत सबहिन सूं आंटी</l>
          <l><ref target="GopS100,11">GopS100,11</ref> याही माया काज जीयहि बधि बांहत बांटी</l>
          <l><ref target="GopS100,11">GopS100,11</ref> अह निसि उठि अनरथ कीयो लियौ न हरि कौ नांव</l>
          <l><ref target="GopS100,11">GopS100,11</ref> जनम अनेक न उधरै पहुचायौ तिहि ठांव</l>
          <l><ref target="GopS100,12">GopS100,12</ref> याही माया काज मैल पर कौ दे धोई</l>
          <l><ref target="GopS100,12">GopS100,12</ref> याही माया काज बाटपारत उठि लोई</l>
          <l><ref target="GopS100,12">GopS100,12</ref> याही माया काज कहत पंचनि महि कूरी</l>
          <l><ref target="GopS100,12">GopS100,12</ref> याही माया काज जाइ नर चटई सूरी</l>
          <l><ref target="GopS100,12">GopS100,12</ref> अकरम करम किते किये मूरिष माया काज</l>
          <l><ref target="GopS100,12">GopS100,12</ref> मन हरि लीनौं मौंहनीं नौंक न आई लाज</l>
          <l><ref target="GopS100,13">GopS100,13</ref> त्रिपति न होई मन जन जौ बिट वै कोरी</l>
          <l><ref target="GopS100,13">GopS100,13</ref> जात समंदहि पार बंध्यौ पापनि की डोरी</l>
          <l><ref target="GopS100,13">GopS100,13</ref> हावडि धावडि करत सुतौ निसबासुर षोवै</l>
          <l><ref target="GopS100,13">GopS100,13</ref> षसम न आंवहि ह्रिदैं नींद सुष कैसैं सोवै</l>
          <l><ref target="GopS100,13">GopS100,13</ref> जीव जंत जल थल जिते तिते सु कीनैं कैद</l>
          <l><ref target="GopS100,13">GopS100,13</ref> माया रोग असाधि यहु बूंटी जरी न बैद</l>
          <l><ref target="GopS100,14">GopS100,14</ref> कलम करै बनराइ जोति सायर सब लोई</l>
          <l><ref target="GopS100,14">GopS100,14</ref> याके औगुन अनंत कहां लैं लिषई कोई</l>
          <l><ref target="GopS100,14">GopS100,14</ref> दुष कौ सागर बीर तीर तिरि कोऊ न लागे</l>
          <l><ref target="GopS100,14">GopS100,14</ref> राजा रांनां राइ सकल पांइनि हीं पागे</l>
          <l><ref target="GopS100,14">GopS100,14</ref> बर भलौ पै बास बिन जैसौ सैंबर फूल</l>
          <l><ref target="GopS100,14">GopS100,14</ref> जन बाजीद सु बावरौ रह्यौ देषि कैं भूल</l>
          <l><ref target="GopS100,15">GopS100,15</ref> सुर नर मुनि सब छरे न कोऊ यापहि छूटे</l>
          <l><ref target="GopS100,15">GopS100,15</ref> सिव बिरंचि नारद षेत महि षूबैं कूटै</l>
          <l><ref target="GopS100,15">GopS100,15</ref> राजा रांनां राइ सु बोलैं</l>
          <l><ref target="GopS100,15">GopS100,15</ref> जोगी जंगम तपसी कुतब गौस कहा पीर</l>
          <l><ref target="GopS100,15">GopS100,15</ref> जन बाजीद न कोऊ बचे मारे जे महाबीर</l>
          <l><ref target="GopS100,16">GopS100,16</ref> बुधि बल कछू न बसाइ बीर सुनि मनसा बाचा</l>
          <l><ref target="GopS100,16">GopS100,16</ref> वोरे ज्यूं घरि जाइ निरषि कैं जीयरा काचा</l>
          <l><ref target="GopS100,16">GopS100,16</ref> षनि षाते कंद मूरि षल कतैं रहू ते टेढे</l>
          <l><ref target="GopS100,16">GopS100,16</ref> देषे अपनी दीठि बेलि मांनहुं तरु बेढे</l>
          <l><ref target="GopS100,16">GopS100,16</ref> पसु पंषी मुनि देवता गन गंध्रप कहा लोइ</l>
          <l><ref target="GopS100,16">GopS100,16</ref> या माया बलिवंत पहि निहचै बंच्यौ न कोइ</l>
          <l><ref target="GopS100,17">GopS100,17</ref> बाजीद कहत इक बात राषि यहु मनहीं महियां</l>
          <l><ref target="GopS100,17">GopS100,17</ref> चल्यौ द्यौस अरु रैंनि अंति सो घांनी पहियां</l>
          <l><ref target="GopS100,17">GopS100,17</ref> तेली केरौ बैल जगत सब ऐसौ लोई</l>
          <l><ref target="GopS100,17">GopS100,17</ref> कनक कांमिनीं बिनां ठौर नहिं दूसर कोई</l>
          <l><ref target="GopS100,17">GopS100,17</ref> जहां तहां यहु बिसतरी कहां जाइ ए भागि</l>
          <l><ref target="GopS100,17">GopS100,17</ref> हरि सौहि तू बिसारिए सांपनि कै संग लागि</l>
          <l><ref target="GopS100,18">GopS100,18</ref> कांम क्रोध अर लोभ मोह माया मन लूटै</l>
          <l><ref target="GopS100,18">GopS100,18</ref> पर्यौ पाप कै फंदि जीव यहु जनमि न छूटै</l>
          <l><ref target="GopS100,18">GopS100,18</ref> निसदिन बोलै झूठ साच मुषि कबहूं न भाषै</l>
          <l><ref target="GopS100,18">GopS100,18</ref> अंम्रित तजि हरि नांव बिषै फल मूरिष चाषै</l>
          <l><ref target="GopS100,18">GopS100,18</ref> चित चंचल चहुं दिसि फिरै रहै न गाढे चरन गहि</l>
          <l><ref target="GopS100,18">GopS100,18</ref> बाजीद पतित परमिति बिनां सु क्यूं उधरि है प्रभु कहि</l>
          <l><ref target="GopS100,19">GopS100,19</ref> जल थल महि के जीव पीव नैंनन्य नहि दीसे</l>
          <l><ref target="GopS100,19">GopS100,19</ref> कोऊ हते हैं हाथ कोऊ पांइनि तरि पीसे</l>
          <l><ref target="GopS100,19">GopS100,19</ref> गहिब गुरू कौ ग्यांन ध्यांन हरि कौ नहि कीनौं</l>
          <l><ref target="GopS100,19">GopS100,19</ref> वोछा अपत उतार दुष सबहिन कौं दीनौं</l>
          <l><ref target="GopS100,19">GopS100,19</ref> देस बिरांनौं दुरि घर आडे डूंगर बिचि बनीं</l>
          <l><ref target="GopS100,19">GopS100,19</ref> औगुंन किये अनंत मैं त्राहि त्राहि त्रिभुवन धनीं</l>
          <l><ref target="GopS100,20">GopS100,20</ref> धर्म दिसा परि त्यागि पाप कैं पैंडैं धावै</l>
          <l><ref target="GopS100,20">GopS100,20</ref> जौ कहिये बर बीस एकहूं हिरदै न आवै</l>
          <l><ref target="GopS100,20">GopS100,20</ref> अहनिसि उठ हित रंग चैंन चित कैसैं रहई</l>
          <l><ref target="GopS100,20">GopS100,20</ref> कहूं हाथ कि हूं पाइ धार महियां सो बहई</l>
          <l><ref target="GopS100,20">GopS100,20</ref> त्रि.ख्नां ते परबल नदी पार न पावै जीव</l>
          <l><ref target="GopS100,20">GopS100,20</ref> माया कौ संग्र हु करै छाडि आपनौं पीव</l>
          <l><ref target="GopS100,21">GopS100,21</ref> भूल्यौ माया जार भगति नहि हरि की कीनी</l>
          <l><ref target="GopS100,21">GopS100,21</ref> ग्यांन ध्यांन ध्रम नैंम सौंज सबहीं हरि लीनीं</l>
          <l><ref target="GopS100,21">GopS100,21</ref> चक्रित चित उदास सुतौ निसबासुर डोलै</l>
          <l><ref target="GopS100,21">GopS100,21</ref> कनक कांमिनीं बिनां रसन मुष और न बोलै</l>
          <l><ref target="GopS100,21">GopS100,21</ref> माया प्रबल दीवांन की चलन न पावै बाट</l>
          <l><ref target="GopS100,21">GopS100,21</ref> पहलैं थाह दिषाइ कैं बोरै गहरैं घाट</l>
        </lg>
      </div>
    </body>
  </text>
</TEI>
