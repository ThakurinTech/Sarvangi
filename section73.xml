<TEI xmlns="http://www.tei-c.org/ns/1.0">
  <text>
    <body>
      <div>
        <head>परचा कौं अंग</head>
        <lg type="[C]">
          <l xml:id="GopS73,1.0">नूर नैंन भरि देष न दीजै अंमीं महारस भरि भरि पीजै |टेक |</l>
          <l xml:id="GopS73,1.1">अंमृत धारा वार न पारा निर्मल सारा तेज तुम्हारा |</l>
          <l xml:id="GopS73,1.2">अजर जरंता अंमीं करंता तार अनंता बहु गुंनवंता |</l>
          <l xml:id="GopS73,1.3">झिलिमिलि सांईं जोति गुसांईं दादू मांहीं नूर रहांईं |</l>
          <l xml:id="GopS73,2.0">नूर रह्या भरपूर अंमींरस पीजिये रे |</l>
          <l xml:id="GopS73,2.0">रस मांहैं रस होइ लाहा लीजिये रे |टेक |</l>
          <l xml:id="GopS73,2.1">प्रगट तेज अनंत पार नहीं पाईए रे |</l>
          <l xml:id="GopS73,2.1">झिलिमिलि झिलिमिलि होइ तहां मन लाइये रे |</l>
          <l xml:id="GopS73,2.2">सहजैं सदा प्रकास जोति जल पूरिया रे |</l>
          <l xml:id="GopS73,2.2">तहां रहैं निज दास सेवग सूरिया रे |</l>
          <l xml:id="GopS73,2.3">सुष सागर वार न पार हमारा बास है रे |</l>
          <l xml:id="GopS73,2.3">हंस रहैंता मांहि दादू दास है रे |</l>
          <l xml:id="GopS73,3.0">तौ काहे की परवाह हमारै राते माते नांइ तुम्हारे |टेक |</l>
          <l xml:id="GopS73,3.1">झिलिमिलि झिलिमिलि तेज तुम्हारा प्रगट षेलै प्रांन हमारा |</l>
          <l xml:id="GopS73,3.2">नूर तुम्हारा नैंन हुं मांहीं तन मन लागा छूटै नांहीं |</l>
          <l xml:id="GopS73,3.3">सुष का सागर वार न पारा अंमीं महारस पीव न हारा |</l>
          <l xml:id="GopS73,3.4">प्रेम मगन मति वाला माता रंगि तुम्हारे दादू राता |</l>
          <l xml:id="GopS73,4.0">जग सूं कहा हमारा देष्या नूर तुम्हारा टेक |</l>
          <l xml:id="GopS73,4.1">परम तेज घर मेरा सुष सागर मांहि बसेरा |</l>
          <l xml:id="GopS73,4.2">झिलिमिलि झिलिमिलि अति आनंदा राया परमांनंदा |</l>
          <l xml:id="GopS73,4.3">जोति अपार अनंता षेलै फाग बसंता |</l>
          <l xml:id="GopS73,4.4">आदि अंति अस्थांनां दादू सो पहिचांनां |</l>
          <l xml:id="GopS73,5.0">ऐंन येक सो मींठा लागै जोति सरूपी ठाढा आगै |टेक |</l>
          <l xml:id="GopS73,5.1">झिलिमिलि करणां अजरा जरणां नींझर जरणां तहां मन धरणां |</l>
          <l xml:id="GopS73,5.1">निज निरधारं निर्मल सारं तेज अपारं प्रांन अधारं |</l>
          <l xml:id="GopS73,5.2">अगहा गहणां अलहा लहणां अकहा कहणां तहां मिलि रहणां |</l>
          <l xml:id="GopS73,5.2">न्रिसंध नूरं सकल भरपूरं सदा हजूरं दादू सूरं |</l>
          <l xml:id="GopS73,6.0">झिलिमिलि झिलिमिलि झिलिमिलि तारा |</l>
          <l xml:id="GopS73,6.0">सो तारा त्रिहूं लोक पियारा |टेक |</l>
          <l xml:id="GopS73,6.1">रहै अकास परै नहीं दृष्टी पकड्या जाइ न आवै मुष्टी |</l>
          <l xml:id="GopS73,6.2">दीपक पषैं तेल बिन बाती जोति सरूपी बछै दिन राती |</l>
          <l xml:id="GopS73,6.3">भणत नांमदेव अमर पद परस्या |</l>
          <l xml:id="GopS73,6.3">प्यंड भया मुकति तया तत दरस्या |</l>
          <l xml:id="GopS73,7.0">जोति प्रकास सकल उजियारौ |</l>
          <l xml:id="GopS73,7.0">संतजननि सुषदाइक नाइक बहु बिधि पूरिक जीवनि प्रांन अधारौ |</l>
          <l xml:id="GopS73,7.1">झिलिमिलाट जग जोति दसूं दिसि बरन रहित मो सब गुनननि कौ भारौ |</l>
          <l xml:id="GopS73,7.2">ग्यांन ध्यांन ताही कौ सुमरन उर अंतर मैं आंनि बिचारौ |</l>
          <l xml:id="GopS73,7.3">सकल सिरोमनि गरीबदास कहि प्रगट पुंज पगारौ |</l>
          <l xml:id="GopS73,8.0">काहू देषेरी अनभूत अनूपम अकल अभेद मुरारी |</l>
          <l xml:id="GopS73,8.0">अमर अजर अबिगत अबिनासी वा मूरति की बलिहारी |</l>
          <l xml:id="GopS73,8.1">झिलिमिलाट चकमक सौ दीसै जैसैं जल मैं चंदा |</l>
          <l xml:id="GopS73,8.1">गहण मतौं पणि गह्यौ न जाई ऐसे परिमांनंदा |</l>
          <l xml:id="GopS73,8.2">जैसे तुम्ह कहियत तैसे तुम्ह नांहीं अबिगत लष्या न जाई |</l>
          <l xml:id="GopS73,8.2">रूप न रेष बरण बपु नांहीं जन अंगद बलिहारी |</l>
          <l xml:id="GopS73,9.0">सुंदर रांम राया |</l>
          <l xml:id="GopS73,9.0">परम ग्यांन परम ध्यांन परम प्रांन आया |टेक |</l>
          <l xml:id="GopS73,9.1">अकल सकल अति अनूप बाय नहीं माया |</l>
          <l xml:id="GopS73,9.1">निराकार निराधार वार पार न पाया |</l>
          <l xml:id="GopS73,9.2">गंभीर धीर निधि सरीर निर्गुन निरकारा |</l>
          <l xml:id="GopS73,9.2">अषिल अमर परम पुरिष निर्मल निज सारा |</l>
          <l xml:id="GopS73,9.3">परम नूर परम तेज परम जोति प्रकासा |</l>
          <l xml:id="GopS73,9.3">परम पुंज परापरं दादू निज दासा |</l>
          <l xml:id="GopS73,10.0">गोबिंद पाया मन भाया अंमर कीए संग लीये |</l>
          <l xml:id="GopS73,10.0">अषै अभै दांन दीए छाया नहीं माया |टेक |</l>
          <l xml:id="GopS73,10.1">अगम गगन अगम नूर अगंम चंद अगंम सूर |</l>
          <l xml:id="GopS73,10.1">काल झाल रहै दूर जीवन हीं काया |</l>
          <l xml:id="GopS73,10.1">आदि अंति नहीं कोइ राति दिवस नहीं होइ |</l>
          <l xml:id="GopS73,10.1">उदै अस्ठ नहीं दोइ मनहीं मन लाया |</l>
          <l xml:id="GopS73,10.2">अंमर गुरू अंमर ग्यांन अंमर पुरिस अमर ध्यांन |</l>
          <l xml:id="GopS73,10.2">अमर ब्रह्म अमर थांन सहज सुंनि आया |</l>
          <l xml:id="GopS73,10.2">अंमर नूर अंमर बास अंमर तेज सुषनिवास |</l>
          <l xml:id="GopS73,10.2">अंमर जोति दादू दास सकल भुवन राया |</l>
          <l xml:id="GopS73,11.0">रांम की राती भई माती लोक बेद बिधि न षेद |</l>
          <l xml:id="GopS73,11.0">भागे सब भरम भेद अंम्रित रस पीया |टेक |</l>
          <l xml:id="GopS73,11.1">लागे सब काल झाल छूटे सब जग जंजाल |</l>
          <l xml:id="GopS73,11.1">बिसरे सब हाल चाल हरि की सुधि पाई |</l>
          <l xml:id="GopS73,11.1">प्रांन पवन तहां जाइ अगम निगम मिले आइ |</l>
          <l xml:id="GopS73,11.1">प्रेम मगन रहे समाइ बिलसै बपु नांहीं |</l>
          <l xml:id="GopS73,11.2">परम नूर परम तेज परम पुंज परम सेज |</l>
          <l xml:id="GopS73,11.2">परम जोति परम हेज सुंदरि सुष पावै |</l>
          <l xml:id="GopS73,11.2">परम पुरिष परम रास परम लाल मुषनिवास |</l>
          <l xml:id="GopS73,11.2">परम मंगल दादू दास पीय सूं मिलि षेलै |</l>
          <l xml:id="GopS73,12.0">तहां षेलूं पीय सूंनि तहीं फाग देषि सषी री मेरे भाग |टेक |</l>
          <l xml:id="GopS73,12.1">तहां दिन दिन अति आनंद होइ प्रेम पिलावै आप सोइ |</l>
          <l xml:id="GopS73,12.1">संगियन सेती रमैं रास तहां पूजा अरचा चरन पास |</l>
          <l xml:id="GopS73,12.2">तहां बचन अमोलिक सब हीं सार बरतै लीला अति अपार |</l>
          <l xml:id="GopS73,12.2">उमंगि देइ जब मेरे भाग तिहि तरवर फल अंमर लाग |</l>
          <l xml:id="GopS73,12.3">अलष दव कोई जांणैं भेव तहां अलष देव की कीजै सेव |</l>
          <l xml:id="GopS73,12.3">दादू बलि बलि बार बार तहां आप निरंजन निराधार |</l>
          <l xml:id="GopS73,13.0">ए मन मेरा पीव सूं औरनि सूं नांहीं |</l>
          <l xml:id="GopS73,13.0">पिव बिन पलहि न जीव सूं ए उपजै मांहीं |टेक |</l>
          <l xml:id="GopS73,13.1">देषि देषि सुष जीव सूं तहां धूप न छांहीं |</l>
          <l xml:id="GopS73,13.1">अजरांवर मन बंधिया ताथैं अनत न जांहीं |</l>
          <l xml:id="GopS73,13.2">तेज पुंज फल पाइया तहां रस षांहीं |</l>
          <l xml:id="GopS73,13.2">अंमरबेलि अंम्रित झरै पीव पीव अघांहीं |</l>
          <l xml:id="GopS73,13.3">प्रांन पती जहां पाइया तहां उलटि समांहीं |</l>
          <l xml:id="GopS73,13.3">दादू पीव परचा भाया हेरैं हित लांहीं |</l>
        </lg>
        <lg type="[Ś]">  
          <l xml:id="GopS73,1">दादू पांणीं माहैं पैसि करि देषै दृष्टि उघारि |</l>
          <l xml:id="GopS73,1">जला बिंब सब भरि रह्या ऐसा ब्रह्म बिचारि |</l>
        </lg>
        <lg type="[C]">  
          <l xml:id="GopS73,14.0">हंस सरोवर तहां रमैं सुभ र हरि जल नीर |</l>
          <l xml:id="GopS73,14.0">प्रांणीं आप पषालिये निर्मल सदा हो सरीर |टेक |</l>
          <l xml:id="GopS73,14.1">मुकताहल मन मांनियां चुगैं हंस सुजांन |</l>
          <l xml:id="GopS73,14.1">मधि निरंतर झूलियै मधुर बिमल रस पांन |</l>
          <l xml:id="GopS73,14.2">भवर कवल रस बासनां रातौ रांम पीवंत |</l>
          <l xml:id="GopS73,14.2">अरस परस आनंद करै तहां मन सदा हो जीवंत |</l>
          <l xml:id="GopS73,14.3">मींन मगन मांहैं रहै मुदित सरोवर मांहि |</l>
          <l xml:id="GopS73,14.3">सुष सागर क्रिला करै पूरण परमिति नांहि |</l>
          <l xml:id="GopS73,14.4">निरभै तहां भै को नहीं बिलसै बारंबारं |</l>
          <l xml:id="GopS73,14.4">दादू दर्शन कीजिये संनं मुष सिरजनहार |</l>
          <l xml:id="GopS73,15.0">सुष सागर मैं झूलिबौ रे कुसमल झडै हो अपार |</l>
          <l xml:id="GopS73,15.0">निर्मल प्रांणीं होइबौ मिलिबौ सिरजनहार |टेक |</l>
          <l xml:id="GopS73,15.1">तिहि संजमिं पांव न सदा पंक न लागै प्रांन |</l>
          <l xml:id="GopS73,15.1">कवल बिगासै तिहि तणौं उपजै ब्रह्म गियांन |</l>
          <l xml:id="GopS73,15.2">अगंमनि गंम तिहां गंमि करै तंतहि तंत मिलांन |</l>
          <l xml:id="GopS73,15.2">आंसनि गुर कै आइबौ मुकतै महलि समांन |</l>
          <l xml:id="GopS73,15.3">प्रांणीं परि पूजा करै पूरै प्रेम बिलास |</l>
          <l xml:id="GopS73,15.3">सहजैं सुंदर सेइये लागी लै कविलास |</l>
          <l xml:id="GopS73,15.4">रैंनि दिवस दीसै नहीं सहजैं पुंज प्रकास |</l>
          <l xml:id="GopS73,15.4">दादू दरसन देषिये इहि रसि राता हो दास |</l>
          <l xml:id="GopS73,16.0">जीवनि मूरी मेरे आतम रांम भाग बडे पायौ निज ठांम |टेक |</l>
          <l xml:id="GopS73,16.1">सबद अनाहद उपजै जहां सुष मन रंग लगावै तहां |</l>
          <l xml:id="GopS73,16.1">तहां रंग लागै निर्मल होइ एत तपजै जांनैं सोइ |</l>
          <l xml:id="GopS73,16.2">सरवर तहां हंसा रहै करि अस्नांन सबै सुष लहै |</l>
          <l xml:id="GopS73,16.2">सुषदाई कूं नैंनहुं जोइ त्यूं त्यूं मनि अति आंनंद होइ |</l>
          <l xml:id="GopS73,16.3">सो हंसा सारनागति जाइ सुंदरि तहां पषा लै पाइ |</l>
          <l xml:id="GopS73,16.3">पीवै अंमृत नींझर नीर बैठे तहां जगत गुर पीर |</l>
          <l xml:id="GopS73,16.4">तहां भाव प्रेम की पूजा होइ जा परि क्रिपा जांनैं सोइ |</l>
          <l xml:id="GopS73,16.4">क्रिपा करि हरि देइ उमंग ता जनि पाया न्रिभै संग |</l>
          <l xml:id="GopS73,16.5">तब हंसा मनि आनंद होइ बसत अगोच लषै रे सोइ |</l>
          <l xml:id="GopS73,16.5">जाकूं हरी लषावै आप ताहि न लिपै पुंनि पाप |</l>
          <l xml:id="GopS73,16.6">तहां अनहद बाजै अद बुद षेल दीपक जरै बाति बिन तेल |</l>
          <l xml:id="GopS73,16.6">अषंड जोति भयौ प्रकास फाग बसंत बारह मास |</l>
          <l xml:id="GopS73,16.7">त्री अस्थांन निरति निरधार तहां प्रभू बेठे संम्रथ सार |</l>
          <l xml:id="GopS73,16.7">नैंनहुं निरषूं तौ सुष होइ ताहि पुरिष कूं लषै न कोइ |</l>
          <l xml:id="GopS73,16.8">ऐसौ है हरि दीन दयाल सेवग की जानैं प्रतिपाल |</l>
          <l xml:id="GopS73,16.8">चलि हंसा तहां चरन समांन तहां दादू पहुंचे परवांन |</l>
          <l xml:id="GopS73,17.0">रांम तूं मोरा हूं तोरा पांई न परत निहोरा |टेक |</l>
          <l xml:id="GopS73,17.1">एकै संगैं बसा तुम्ह ठाकुर मैं दासा |</l>
          <l xml:id="GopS73,17.2">तन मन तुम्ह कूं देबा तेज पुंज हम लेबा |</l>
          <l xml:id="GopS73,17.3">रस मांहैं रस होइबा जोति सरूपी जोबा |</l>
          <l xml:id="GopS73,17.4">ब्रह्म जीव का मेला दादू नूर अकेला |</l>
          <l xml:id="GopS73,18.0">तहां जौ रांम नांम ल्यौ लागै तौ जुरा मरण छूटै भ्रंम भागै |टेक |</l>
          <l xml:id="GopS73,18.1">अगम निगंम गढ रचिले अवास तहुंवां जोति करै प्रकास |</l>
          <l xml:id="GopS73,18.1">चंमकै बिजुरी तार अनंत तहा प्रभू बैठे कवला कंत |</l>
          <l xml:id="GopS73,18.2">अषंड मंडल मंडित मंड त्रि अध्यांन करै त्रीषंड |</l>
          <l xml:id="GopS73,18.2">अगंम अगोचर अबि अंतरा ताकौ पार न पावै धरणीं धरा |</l>
          <l xml:id="GopS73,18.3">अरध उरध बिचि लाइ ले अकास तहुंवां जोति करै प्रकास |</l>
          <l xml:id="GopS73,18.3">टार्रयौ टरै न आवै जाइ सहज सुंनि मैं रह्यौ समाइ |</l>
          <l xml:id="GopS73,18.4">अबरण बरण स्यांम नहीं पीत हा हू जाइ न गांवैंहि गीत |</l>
          <l xml:id="GopS73,18.4">अनहद सबद उठै झणकार तहां प्रभू बैठे सम्रथ सार |</l>
          <l xml:id="GopS73,18.5">कदली पहुप दीप प्रकास रिदा पंकद मैं लियौ निवास |</l>
          <l xml:id="GopS73,18.5">द्वादस दल अभि अंतरि मींत तहां प्रभू पाइसि करि लै चींत |</l>
          <l xml:id="GopS73,18.6">अमिलन मिलन घांम नहीं बांहां दिवस न राति नहीं तहां |</l>
          <l xml:id="GopS73,18.6">तहां न ऊगै सूर चंद आदि निरंजन करै अनंद |</l>
          <l xml:id="GopS73,18.7">ब्रह्मंडे सो पिंडे जांन मांनसरोवर करै अध्यांन |</l>
          <l xml:id="GopS73,18.7">सोहं हंसा जाकौ जाप ताहि न लिपै पुंनि न पाप |</l>
          <l xml:id="GopS73,18.8">काया मांहैं जांनैं कोइ जो बोलै सो आपैं होइ |</l>
          <l xml:id="GopS73,18.8">जोति मांहि जे मन थिर करै कहै कबीर सो प्रांणीं तिरै |</l>
          <l xml:id="GopS73,19.0">पावघे पावघे सहजै मुरारी |</l>
          <l xml:id="GopS73,19.0">सबद अनाहद घंटा बाजै बमेक बिचारी बीठला |टेक |</l>
          <l xml:id="GopS73,19.1">बेणीं संजम मंजन करिहूं मतैं बुझाया |</l>
          <l xml:id="GopS73,19.1">नैंन कुसम करि चरचूं चितै चंदन लाया बीठला |</l>
          <l xml:id="GopS73,19.2">पाती प्रीति ध्यांन ले धूपं दीपक ग्यांनां |</l>
          <l xml:id="GopS73,19.2">अजपा जपूं अपूज्या पूजूं अजरांवर थांनां बीठला |</l>
          <l xml:id="GopS73,19.3">जहां कछू नांहीं तहां कुछ देषा जियरा लोभांनां |</l>
          <l xml:id="GopS73,19.3">आतमा केरे तेज मंधे तेज दीपांनां |</l>
          <l xml:id="GopS73,19.4">अनेक सूरज मिलि उदै किये हैं ऐमी जोति प्रकासी |</l>
          <l xml:id="GopS73,19.4">तहां निरंजन अंजन षोले बैकुंठ बासी बीठला |</l>
          <l xml:id="GopS73,19.5">करम सकल कौ भेष धर्रयौ है बिषई बिकारा |</l>
          <l xml:id="GopS73,19.5">चवर पवन गुन अषित करिहूं सारंग धारा बीठला |</l>
          <l xml:id="GopS73,19.6">बिनां बिप्र बेद धुंनि उचरै अधिक रसाला |</l>
          <l xml:id="GopS73,19.6">बिनां तुंबर नारद नाचै गांवहि बाजहि ताला बीठला |</l>
          <l xml:id="GopS73,19.7">रूप अतीत सकल गुन रहिता गगनैं समांनां |</l>
          <l xml:id="GopS73,19.7">तहां थैं अधिक लय लागी अंतरि ध्यांनां बीठला |</l>
          <l xml:id="GopS73,19.8">बिष्नदास नांमां इया संगैं भेटीला सोई |</l>
          <l xml:id="GopS73,19.8">हरि हरि हरि हरि कीरतंन करंता इहि बिधि आनंद होई बीठला |</l>
        </lg>
      </div>
    </body>
  </text>
</TEI>
