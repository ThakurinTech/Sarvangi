<TEI xmlns="http://www.tei-c.org/ns/1.0">
  <text>
    <body>
      <div>
        <head>निरंजन का ध्यांन की बिधि कौं अंग</head>
        <lg type="[C]">
          <l xml:id="GopS70,1.0">इहि बिधि रांम सूल्यौ लाइ |</l>
          <l xml:id="GopS70,1.0">चरण पाषैं निरति करि जिभ्या बिनां गुण गाइ |</l>
          <l xml:id="GopS70,1.1">जहां स्वांति बूंदन सीप सायर सहज मोती होइ |</l>
          <l xml:id="GopS70,1.1">उन मोतियन मैं नीर प%रूयौ पवन अंबर धोइ |</l>
          <l xml:id="GopS70,1.2">जहां धरणि बरिषै गगन भीजै चंद सूरिज मेलि |</l>
          <l xml:id="GopS70,1.2">दोइ मल तहां जुरण लागे करत हंसा केलि |</l>
          <l xml:id="GopS70,1.3">इक बिरष भीतरि न दीवाली कनक कलस समाइ |</l>
          <l xml:id="GopS70,1.3">पंच सुवटा आइ बैठे उदै भई बनराइ |</l>
          <l xml:id="GopS70,1.4">जहां कौ बिछुट्यौ तहां लागौ गगन बैठौ आइ |</l>
          <l xml:id="GopS70,1.4">जन कबीर बटाउवा जिनि मारग लीयौ चाइ |</l>
          <l xml:id="GopS70,2.0">अजपा जाप जपै जे कोइ नर नारी नारांइण होइ |</l>
          <l xml:id="GopS70,2.1">अरधकैं उरधैं धरैं समाधि मन पवन ले उनमनि साधि |</l>
          <l xml:id="GopS70,2.2">धूंनि मैं पैसि रु धरै धियांन निहचल होइ गगन अस्थांन |</l>
          <l xml:id="GopS70,2.3">सुष सागर मैं करै स्नांन पावै निर्मल परम निधांन |</l>
          <l xml:id="GopS70,2.4">ब्रह्म अग्नि ब्रह्म ले राचै काल कलपनां बंधन बाचै |</l>
          <l xml:id="GopS70,2.5">पषि अपषि दोऊ दिसि त्यागै रहै निराला न्रिगुण लागै |</l>
          <l xml:id="GopS70,2.6">सतगुर सबद सदा उरि राषै मगन होइ रांम रस चाषै |</l>
          <l xml:id="GopS70,2.7">ससि हर सूर दोऊ समि करै ब्रह्म जोति ले हिरदै धरै |</l>
          <l xml:id="GopS70,2.8">आसा तृष्ना सहजै जरै दास परस सोई दूतर तिरै |</l>
          <l xml:id="GopS70,3.0">सो तत सहजैं सुष मन कहनां पेड पकरि मन जुगि जुगि रहणां |टेक |</l>
          <l xml:id="GopS70,3.1">प्रेम प्रीति करि नींकां राषै बारंबार सहजि नर भाषै |</l>
          <l xml:id="GopS70,3.2">मुषि हिरदै सो सहजि सभारै तिहि तति रहणां कदे न बिसारै |</l>
          <l xml:id="GopS70,3.3">अंतरि सोई नीकां जांणैं निमष न बिसरै ब्रह्म बषांणैं |</l>
          <l xml:id="GopS70,3.4">सोई सुजांण सुधा रस पीवै दादू देषु जुगैं जुगि जीवै |</l>
          <l xml:id="GopS70,4.0">तनहीं रांम मनहीं रांम रांम रिदै रंमि राषी ले |</l>
          <l xml:id="GopS70,4.0">मनस रांम सकल पूरण सहजि सदा रस चाषी ले |टेक |</l>
          <l xml:id="GopS70,4.1">नैंनां रांम बैंनां रांम रसनां रांम सभारी ले |</l>
          <l xml:id="GopS70,4.1">श्रवनां रांम संनमुष रांम रमिता रांम बिचारी ले |</l>
          <l xml:id="GopS70,4.2">सासैं रांम सुरतैं रांम संबदैं रांम समाई ले |</l>
          <l xml:id="GopS70,4.2">अंतरि रांम निरंतरि रांम आतम रांमा ध्याई ले |</l>
          <l xml:id="GopS70,4.3">श्रबैं रांम संगैं रांम रांम नांम ल्यौ लाई ले |</l>
          <l xml:id="GopS70,4.3">बाहरि रांम भीतरि रांम दादू गोबिंद गाई ले |</l>
          <l xml:id="GopS70,5.0">मन पवन ले उनमनि रहैं आगंम निगंम मूल सो लहै |टेक |</l>
          <l xml:id="GopS70,5.1">पंच बाइ जे सहजि समावै ससि हर कै घरि आंनैं सूर |</l>
          <l xml:id="GopS70,5.1">सीतल सदा मिलै सुषदाई अनहद सबद बजावै तूर |</l>
          <l xml:id="GopS70,5.2">बंक नालि सदा रस पीवै तब यहु मनवौं कहीं न जाइ |</l>
          <l xml:id="GopS70,5.2">बिगसै कवल प्रेम जब उपजै ब्रह्म जीव की करै सहाइ |</l>
          <l xml:id="GopS70,5.3">बैठि गुफा मैं जोति बिचारै तब ताहि सूझै त्रिभुवन राइ |</l>
          <l xml:id="GopS70,5.3">अंतरि आप मिलै अबिनासी पद आनंद काल नहीं षाइ |</l>
          <l xml:id="GopS70,5.4">जांमण मरणउ जाइ भौ भाजै अबरण कै घरि बरण समाइ |</l>
          <l xml:id="GopS70,5.4">दादू जाइ मिलै जगजीवन तब यहु आवागवन रहाइ |</l>
          <l xml:id="GopS70,6.0">मनसा मन सबद सुरति पंचौ थिर कीजै |</l>
          <l xml:id="GopS70,6.0">एक अंगि सदा संगि सहजैं रस पीजै |टेक |</l>
          <l xml:id="GopS70,6.1">सकल रहित मूल गहित आपा नहीं आंनैं |</l>
          <l xml:id="GopS70,6.1">अंतरगति निर्मल रति एकै मन मांनैं |</l>
          <l xml:id="GopS70,6.2">ह्रिदै सुध बिमल बुध पूर न प्रकासै |</l>
          <l xml:id="GopS70,6.2">रसनां निज नांव न्रिषि अंतरगति बासै |</l>
          <l xml:id="GopS70,6.3">आतम मति पूरन गति प्रेम भगति राता |</l>
          <l xml:id="GopS70,6.3">मगन गलित अरस परस दादू रसि माता |</l>
        </lg>
        <lg type="[Ś]">  
          <l xml:id="GopS70,1">सबद सुरति लै सांनि चित तन मन मनसा मांहि |</l>
          <l xml:id="GopS70,1">मति बुधि पंचौं आतमां दादू अनंत जांहि |</l>
          <l xml:id="GopS70,2">दादू तन मन पवनां पंच गहि ले राषै निज ठौर |</l>
          <l xml:id="GopS70,2">जहां अकेला आप है दूजा नांहीं और |</l>
          <l xml:id="GopS70,3">दादू यहु मन सुरति समेटि करि पंच अपूठे आंणि |</l>
          <l xml:id="GopS70,3">निकटि निरंजन लागि रहु संगि सनेही जांणि |</l>
          <l xml:id="GopS70,4">मन चित मनसा आतमां सहज सुर्ति ता मांहि |</l>
          <l xml:id="GopS70,4">दादू पंचौं पूरि ले जहां धरती अंबर नांहि |</l>
          <l xml:id="GopS70,5">तन मन पवनां पंच गहि निरंजन ल्यौ लाइ |</l>
          <l xml:id="GopS70,5">जहां आतम तहां पर आतमां दादू सहजि समाइ |</l>
          <l xml:id="GopS70,6">सहज सुंनि मन राषिये इन दून्यूं के मांहि |</l>
          <l xml:id="GopS70,6">लै समाधि रस पीजिये तहां काल भै नांहि |</l>
          <l xml:id="GopS70,7">दादू जिहि आसणि पहीली प्रांणथा तिहि आसंणि ल्यौ लाइ |</l>
          <l xml:id="GopS70,7">जे कुछ था सोई भया कछू न ब्यापै आइ |</l>
          <l xml:id="GopS70,8">सुरति अपूठी फेरि करि अंतर मांहैं आंण |</l>
          <l xml:id="GopS70,8">लागि रहै गुरदेव सूं दादू सोई सयांन |</l>
          <l xml:id="GopS70,9">सहज जोग सुष मैं रहै दादू न्रिगुण जांणि |</l>
          <l xml:id="GopS70,9">गंगा उलटी फेरि करि जमुनां मांहैं आंणि |</l>
          <l xml:id="GopS70,10">मन पवनां गहि सुरति दादू पावै स्वाद |</l>
          <l xml:id="GopS70,10">सुमिरण मांहैं सुष घणां छाडि देहु बकबाद |</l>
          <l xml:id="GopS70,11">नांव सपीडा लीजिये प्रेम भगति गुण गाइ |</l>
          <l xml:id="GopS70,11">दादू सुमिरण प्रीति सूं हेत सहित लै लाइ |</l>
          <l xml:id="GopS70,12">प्रांन कवल मुषि रांम कहि मन पवनां मुषि रांम |</l>
          <l xml:id="GopS70,12">दादू सुरति मुषि रांम कहि ब्रह्म सुंनि निज ठांम |</l>
          <l xml:id="GopS70,13">दादू कहतां सुंणतां रांम कहि लेतां देतां रांम |</l>
          <l xml:id="GopS70,13">षातां पीता रांम कहि आतम कवल बिश्रांम |</l>
          <l xml:id="GopS70,14">सुचि भूमि आमंण करै बांनां पद मूलैं धरै |</l>
          <l xml:id="GopS70,14">समि काया समि ग्रीवां मेर |</l>
        </lg>
        <lg type="[C]">  
          <l xml:id="GopS70,7.0">ऐसा ध्यांन धरूं बनवारी मन पवन डिढ सुष मन नारी |टेक |</l>
          <l xml:id="GopS70,7.1">सो जप जपूं जु बहुरि जपनां सो तप तपूं जु बहुरि न तपनां |</l>
          <l xml:id="GopS70,7.1">सो गुर करूं जु बहुरि न करनां ऐसैं मरूं जैसैं बहुरि न मरनां |</l>
          <l xml:id="GopS70,7.2">उलटी गंग जमुन मैं ल्यांऊं बिनहीं जल संजम ह्वै आंऊं |</l>
          <l xml:id="GopS70,7.2">लोचन भरि भरि बिंब निहारूं जोति बिचारि न और बिचारूं |</l>
          <l xml:id="GopS70,7.3">प्यंड परें जीव जिस घरि जाता सबद अतीत अनाहद राता |</l>
          <l xml:id="GopS70,7.3">जापरि क्रिपा सोई भल जांनैं गूंगौ साकर कहा बषांनैं |</l>
          <l xml:id="GopS70,7.4">सुंनि मंडल मैं मेरा बासा ताथैं जीय मैं रहूं उदासा |</l>
          <l xml:id="GopS70,7.4">कहै रैदास निरंजन ध्यांऊं जिस घरि जांऊं जु बहुरि न आंऊं |</l>
          <l xml:id="GopS70,8.0">ऐसा ध्यांन धरू नरहरी सबद अनाहद चिंतवन करी |</l>
          <l xml:id="GopS70,8.1">पहली षोजौं पंचूं बाइ बाइ बिंद ले गगन समाइ |</l>
          <l xml:id="GopS70,8.1">गगन जोति तहां त्रिकुटी संधि रवि ससि पवनां मेल्हौ बंधि |</l>
          <l xml:id="GopS70,8.2">मन थिर होइ तौ कवल प्रकास कवला मांहि निरंजन बास |</l>
          <l xml:id="GopS70,8.2">सतगुर संपट षोलि दिषावै निगुरौ होइ तौ कहां बतावै |</l>
          <l xml:id="GopS70,8.3">सहज लषिन लेत जौ उपाधि आसण द्रिढनिं द्रापणि साधि |</l>
          <l xml:id="GopS70,8.3">पहुप पत्र जहां हीरामणीं कहै कबीर तहां त्रिभुवन धणीं |</l>
          <l xml:id="GopS70,9.0">रोकि ले मूल द्वार मनहीं मन बिचार निर्मल ध्यांन धरि निर्मल काया |</l>
          <l xml:id="GopS70,9.0">ससि सूर जहां मिलै एक डांडी सुर चलै त्रिहूं थानां दीसै त्रिलोक राया |</l>
          <l xml:id="GopS70,9.1">छ्याडि रे जीव जंजाल बांचिलै औघट काल मन पवनैं प्यंडैं प्रांणीं परचा जांणीं |</l>
          <l xml:id="GopS70,9.1">चेति नैं चिताइ चित जीति लै मन की थिति उचरसि रांम नांम अंम्रित बांणीं |</l>
          <l xml:id="GopS70,9.2">त्रिकुटी कै संग त्राट तहां लै गगन बाट चंद सूर एक जोति जहां बिगसै |</l>
          <l xml:id="GopS70,9.2">सबद अतीत भाइ करत आपैं लषाइ जहां उठै वोउंकार तहां बिलसै |</l>
          <l xml:id="GopS70,9.3">षग संग मन जाइ तहां जौ रहै समाइ षग संग मन जाइ अचभ करै |</l>
          <l xml:id="GopS70,9.3">जहां बोलै चारि बेद पांचमां बेद का भेद मनह पपीहरो चिहर करै |</l>
          <l xml:id="GopS70,9.4">काष्ट एकैं पषांण ब्रह्म चीटी सब समांन सूछिम सरीर सर्ब एकै ही देषै |</l>
          <l xml:id="GopS70,9.4">भणंत सिवश्रमदास ब्रह्म ग्यांन का प्रकास आतमां कै संगि परम आतमा पेषै |</l>
          <l xml:id="GopS70,10.0">मेर सिषर चढि बोलि मन मोरा रांम जल बरिषै सबद सुणि तोरा |टेक |</l>
          <l xml:id="GopS70,10.1">आरति आतुर पीव पुकारै सोवत जागत पंथ निहारै |</l>
          <l xml:id="GopS70,10.2">निस बासुरि कहि अंमृत बांनीं रांम नांमैं ल्यौ लाइ ले प्रांनीं |</l>
          <l xml:id="GopS70,10.3">टेरि मन भाई जब लग जीवै प्रीति करि गाढी प्रेम रस पीवै |</l>
          <l xml:id="GopS70,10.4">दादू औसरि जे मन जागै रांम घटा दल बरिष न लागैं |</l>
        </lg>
        <lg type="[Ś]">  
          <l xml:id="GopS70,15">दादू सब तजि गुन आकार के निहचल मन ल्यौ लाइ |</l>
          <l xml:id="GopS70,15">आतम चेतनि प्रेम रस दादू रहे समाइ |</l>
          <l xml:id="GopS70,16">दूजा नैंन न देषिये श्रवनहुं सुनै न जाइ |</l>
          <l xml:id="GopS70,16">जिभ्या आंन न बोलिये अंगि न और सुहाइ |</l>
          <l xml:id="GopS70,16">चरनहुं अनंत न जाइए सब उलटा मांहि समाइ |</l>
          <l xml:id="GopS70,16">उलटि अपूठा आप मैं दादू रहु ल्यौ लाइ |</l>
          <l xml:id="GopS70,17">दादू माटी के मुकांम का सब को जांणैं जाप |</l>
          <l xml:id="GopS70,17">एक आधर अरवाह का बिरला आपैं आप |</l>
          <l xml:id="GopS70,18">दादू जब नांहीं सुरति सरीर की बिसरै सब संसार |</l>
          <l xml:id="GopS70,18">आतम न जांणैं आप कूं तब एक रह्या निरधार |</l>
          <l xml:id="GopS70,19">यौं मन तजै सरीर कूं ज्यूं जागत सोइ जाइ |</l>
          <l xml:id="GopS70,19">दादू बिसरै देषतां सहजि सदा ल्यौ लाइ |</l>
          <l xml:id="GopS70,20">बाडै सुरति सरीर कूं तेज पुंज मैं आइ |</l>
          <l xml:id="GopS70,20">दादू ऐसैं मिलि रहै ज्यूं जल जलहि समाइ |</l>
          <l xml:id="GopS70,21">अलष नांव अंतरि कहै सब घटि हरि हरि होइ |</l>
          <l xml:id="GopS70,21">दादू पांणीं लूंण ज्यूं नांव कही जै सोइ |</l>
          <l xml:id="GopS70,22">सुर्ति रूप सरीर का पिय के परसें होइ |</l>
          <l xml:id="GopS70,22">दादू तन मन एक रस सुमिरण कहिये सोइ |</l>
          <l xml:id="GopS70,23">जहां आतम रांम संभालिये तहां दूजा नांहीं और |</l>
          <l xml:id="GopS70,23">देही आगैं अगम है दादू सूषिम ठौर |</l>
          <l xml:id="GopS70,24">रांम कहत रांमहि रह्या आप बिसरजन होइ |</l>
          <l xml:id="GopS70,24">मन पवनां पंचौं बिलै दादू सुमिरण सोइ |</l>
          <l xml:id="GopS70,25">तन मन बिलै यूं कीजिये ज्यूं घृत लागै घांम |</l>
          <l xml:id="GopS70,25">आतम कवल तहां बंदिगी दादू प्रगट रांम |</l>
          <l xml:id="GopS70,26">दादू तन मन बिलै यौं कीजिये ज्यूं पांणीं मैं लूंण |</l>
          <l xml:id="GopS70,26">जीव ब्रह्म एकैं भया तब दूजा कहिये कूंण |</l>
          <l xml:id="GopS70,27">कोमल कवल तहां पैसि करि जहां न देषै कोइ |</l>
          <l xml:id="GopS70,27">मन थिर सुमिरण कीजिये तब दादू दरसंन होइ |</l>
          <l xml:id="GopS70,28">नष सष सब सुमिरण करै ऐसा कहिये जाप |</l>
          <l xml:id="GopS70,28">अंतरि बिगसै आतम तब दादू प्रगटै आप |</l>
          <l xml:id="GopS70,29">जब अंतरगति हरि हरि करै तब मुष कीहा जति नांहि |</l>
          <l xml:id="GopS70,29">सहजैं धुंनि लागी रहै दादू मनहीं मांहि |</l>
          <l xml:id="GopS70,30">सूतां पीछैं सुरति निर्ति सूं बालक पै रस पीवै |</l>
          <l xml:id="GopS70,30">ऐसैं अंतरि लगणि नांव सूं आतम जुगि जुगि जीवै |</l>
          <l xml:id="GopS70,31">निंद्रा हूं कै बसि प्रांन भयौ जबहीं सास सुमीर चलतन थाकौ |</l>
          <l xml:id="GopS70,31">ज्यूं ससि राह की छाया मलीन ह्वै चलिबौ रोकि सक्यौ नहि ताकौ |</l>
          <l xml:id="GopS70,32">ज्यूं दिज डारि गही पग जागत नींद मैं छाडै नहीं मन वांकौ |</l>
          <l xml:id="GopS70,32">मोहन देह कै जीव भयौ बसि लै न थकी चित नांव सूं जाकौ |</l>
        </lg>
        <lg type="[C]">  
          <l xml:id="GopS70,11.0">मेरे मन के मन सूं मन लागा चित के चित सूं नाद बागा |टेक |</l>
          <l xml:id="GopS70,11.1">श्रवन के श्रवन सुनि सुष पाया नैंन के नैंन सूं निरषि राया |</l>
          <l xml:id="GopS70,11.2">प्रांन के प्रांन सूं षेलि प्रांणीं मुष के मुष सूं बोलि बांणीं |</l>
          <l xml:id="GopS70,11.3">जीव के जीव सूं रंगि राता सबद के सबद सूं प्रेम माता |</l>
          <l xml:id="GopS70,11.4">सीस के सीस कूं सीस मेरा देषि ले दादू भाग तेरा |</l>
        </lg>
        <lg type="[Ś]">  
          <l xml:id="GopS70,33">दादू सबदैं सबद समाइ ले परआतम सूं प्रांन |</l>
          <l xml:id="GopS70,33">यहु मन मन सूं बंधि ले चितैं चित सुजांन |</l>
          <l xml:id="GopS70,34">दादू सहजैं सहज समाइ ले ग्यांनैं बंध्यांन |</l>
          <l xml:id="GopS70,34">सुत्रैं सुत्र समाइ ले ध्यांनैं बंध्या ध्यांन |</l>
          <l xml:id="GopS70,35">दादू द्रिष्टैं दृष्ति समाइ ले सुतैं सुर्ति समाइ |</l>
          <l xml:id="GopS70,35">समझैं समझि समाइ ले लै सूं लै ले लाइ |</l>
          <l xml:id="GopS70,36">दादू भावैं भाव समाइ ले भगतें भगति समांन |</l>
          <l xml:id="GopS70,36">प्रेमैं प्रेम समाइ ले प्रीतें प्रीति रस पांन |</l>
          <l xml:id="GopS70,37">दादू सुरतैं सुरति समाइ रहु अरु बैंनहुं सूं बैंन |</l>
          <l xml:id="GopS70,37">मनहीं सूं मन लाइ रहु अरु नैंनहुं सूं नैंन |</l>
          <l xml:id="GopS70,38">दृष्टि अग्रे दृष्टि लुकाइबा सुरति लुकाइबा कांनं |</l>
          <l xml:id="GopS70,38">नांसिका अग्रे पवन लुकाइबा तब रहि गया पद न्रिबांनं |</l>
          <l xml:id="GopS70,39">दादू मन चित असथिर कीजिये तौ नष सिष सुमिरण होइ |</l>
          <l xml:id="GopS70,39">श्रवण नेत्र मुष नासिका पंचौं पूरे सोइ |</l>
          <l xml:id="GopS70,40">जहां रांम तहां मन गया मन तहां नैंनां जाइ |</l>
          <l xml:id="GopS70,40">जहां नैंनां तहां आतमां दादू सहजि समाइ |</l>
        </lg>
      </div>
    </body>
  </text>
</TEI>
