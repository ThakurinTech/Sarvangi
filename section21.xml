<TEI xmlns="http://www.tei-c.org/ns/1.0">
  <text>
    <body>
      <div>
        <head>मतिवालि कौं अंग</head>
          <lg type="[C]">
            <l xml:id="GopS21,1.0">अवधू मेरा मन मतिवाला रे |</l>
            <l xml:id="GopS21,1.0">उनमनि चढया मगन रस पीवै त्रिभुवन भया उजियारा |</l>
            <l xml:id="GopS21,1.1">गुड करि ग्यांन ध्यांन करि महुवा भौ भाठी करि भारा |</l>
            <l xml:id="GopS21,1.1">सुषमन नारी सहज समांनीं पीवै पीवनहारा |</l>
            <l xml:id="GopS21,1.2">दोइ पुड जोडि चिगाई भाठी चुया महारस भारी |</l>
            <l xml:id="GopS21,1.2">कांम क्रोध दोइ किया बलीता छूटि गई संसारी |</l>
            <l xml:id="GopS21,1.3">सुंनि मंडल मैं मंदला बाजै तहां मेरा मन नाचै |</l>
            <l xml:id="GopS21,1.3">गुर प्रसादि अमर फल पाया सहजि सुषमनां काछै |</l>
            <l xml:id="GopS21,1.4">पूरा मिल्या तबैं सुष उपनां तन की तपती बुझांनीं |</l>
            <l xml:id="GopS21,1.4">कहै कबीर भौ बंधन छूटे जोतिहि जोति समांनीं |</l>
            <l xml:id="GopS21,2.0">मेरा मन मतिवाला मधु पीवै पीवै बारंबारो |</l>
            <l xml:id="GopS21,2.0">हरि रसि रातौ रांम कै सदा रहै इकतारौ रे |टेक |</l>
            <l xml:id="GopS21,2.1">भाव गति भाठी भई काया कसणीं सारो रे |</l>
            <l xml:id="GopS21,2.1">पोता मेरे प्रेम का सदा अषंडित धारो रे |</l>
            <l xml:id="GopS21,2.2">ब्रह्म अगनि जोबन जरै चेतनि चितह उजासो रे |</l>
            <l xml:id="GopS21,2.2">सुमति कलाली सारवै कोई पीवै बिरला दासो रे |</l>
            <l xml:id="GopS21,2.3">आपा धन सब सौंपिया तब रस पाया सारो रे |</l>
            <l xml:id="GopS21,2.3">प्रीति पियालै पीव हीं छिन छिन बारंबारो रे |</l>
            <l xml:id="GopS21,2.4">आपा पर नहीं जांनियै भूलौ माया जालो रे |</l>
            <l xml:id="GopS21,2.4">दादू हरि रस जे पीवैं ताकूं कदे न लागै कालो रे |</l>
            <l xml:id="GopS21,3.0">छाकि परयौ आतम मतिवारा पीवत रांम रस करत बिचारा |</l>
            <l xml:id="GopS21,3.1">बहुत मोलि महगै गुड पावा लै कसाव रस रांम चुवावा |</l>
            <l xml:id="GopS21,3.2">तन पाटण मैं कीन्ह पसारा मांगि मांगि रस पीवैंहि बिचारा |</l>
            <l xml:id="GopS21,3.3">कहै कबीर फाबी मतिवारी पीवत रांम रस लगी षुमारी |</l>
            <l xml:id="GopS21,4.0">गोदडियो मतिवालौ रे रावल रंग भरि रमतौ दीठौ |</l>
            <l xml:id="GopS21,4.1">काया कींदरी ग्यांन तूंबडा तांतैं तार बिलायौ |</l>
            <l xml:id="GopS21,4.1">नाद अनाहद नांगंमां गोपव्यां बचन बैरागी गायौ |</l>
            <l xml:id="GopS21,4.2">करै बिभूति तैं अंगि लगावै मन बांछित मुद्रा धारी |</l>
            <l xml:id="GopS21,4.2">काया कंथा नैं जरणां जोगवटौ दया अषूट अधारी |</l>
            <l xml:id="GopS21,4.3">बहतरि कूपा मदनां भरिया माया जोगणीं मांणीं |</l>
            <l xml:id="GopS21,4.3">पंच पुरिष षरती तैं बैठा तेन्हैं जुगति जू जुई जांणीं |</l>
            <l xml:id="GopS21,4.4">षिमियां नौ षपर कर धरयौ सुसबद सींगी बाई |</l>
            <l xml:id="GopS21,4.4">कांन्हईया नौ स्वांमीं जगपती तासूं करौवो लषाई |</l>
            <l xml:id="GopS21,5.0">मतिवालौ रे बालौ रावलियौ तत बिमल ताडी पीयौ |</l>
            <l xml:id="GopS21,5.0">सहज सुभावैं परिमांनंदै उनमनीं मदिमातौ बहै |</l>
            <l xml:id="GopS21,5.1">त्रिगुण धात इक ताड महाब्रिष फूल रहित फल दीठौ |</l>
            <l xml:id="GopS21,5.1">गगन मंडल गंगा जल निर्मल झरै अंमींरस मीठौ |</l>
            <l xml:id="GopS21,5.2">पासि नहीं पाइ चढण तिस तरवर उर्ध द्रिष्टि तहां सोकै |</l>
            <l xml:id="GopS21,5.2">जा बारुणी ब्रह्मादिक द्रुलंभ अहनिसि सो आरोगै |</l>
            <l xml:id="GopS21,5.3">जिहि मदि पीवतां जुरा न ब्यापै मन न हुवै भौ रोगी |</l>
            <l xml:id="GopS21,5.3">गुर परसादि साध की संगति कहै कांन्हईयौ जोगी |</l>
            <l xml:id="GopS21,6.0">बाली जोगणि मद पीवै मदमैंण बिलास |</l>
            <l xml:id="GopS21,6.0">अहनिसि चढै न ऊतरै तत त्रिभुवन सार |टेक |</l>
            <l xml:id="GopS21,6.1">बारणीं गंगा निर्मली अंमरापुरि मांहि |</l>
            <l xml:id="GopS21,6.1">तांतीनौ तार रुणझुणौं गरवा गुण गाइ |</l>
            <l xml:id="GopS21,6.2">ब्रह्मंड सिरि भाठी तपै हथि बांह सूर |</l>
            <l xml:id="GopS21,6.2">सोलह कला ससिहर झरै जांणैं अंमींकपूर |</l>
            <l xml:id="GopS21,6.3">कांम क्रोध मन माहुडा मलि करि भयौ ऐराक |</l>
            <l xml:id="GopS21,6.3">सैंभ कलाली आपणैं भरि आलै छाक |</l>
            <l xml:id="GopS21,6.4">जिहि मदि अहनिसि भीं भली बीसरि गयौ आप |</l>
            <l xml:id="GopS21,6.4">छाकी ग्यांन महारसी गिनैं पुंनि न पाप |</l>
            <l xml:id="GopS21,6.5">ब्रह्म कपाट कचोलडी रिषि लेइ अहार |</l>
            <l xml:id="GopS21,6.5">बैठा पांच महाजती पीवै एकणि धार |</l>
            <l xml:id="GopS21,6.6">जिणि मदि जुरा मरण नस भौबंध निवार |</l>
            <l xml:id="GopS21,6.6">सो मद कांन्हइयौ कहै आपौ एक लगार |</l>
            <l xml:id="GopS21,7.0">है कोई संत सहज सुष उपजै जांकूं जप तप देऊं दलाली |</l>
            <l xml:id="GopS21,7.0">एक बूंद भरि देइ रांम रस ज्यूं भरि देइ कलाली |टेक |</l>
            <l xml:id="GopS21,7.1">काया कलाली लांहनि करिहूं गुरू सबद गुड कीन्हां |</l>
            <l xml:id="GopS21,7.1">कांम क्रोध मोह मद मंछर काटि काटि कस दीन्हां |</l>
            <l xml:id="GopS21,7.2">भवन चतुरदस भाठी पुरई ब्रह्म अगनि परजारी |</l>
            <l xml:id="GopS21,7.2">मूंदे मदन सहज धुनि उपजी सुषमन पोतनहारी |</l>
            <l xml:id="GopS21,7.3">नीझर झरै अंमींरस निकसै इहि मदि रावल छाका |</l>
            <l xml:id="GopS21,7.3">कहै कबीर बास बिकट अति ग्यांन गुरू ले बंका |</l>
            <l xml:id="GopS21,8.0">कोई पीवै रे रस रांम नांम का जो पीवै सो जोगी रे |</l>
            <l xml:id="GopS21,8.0">संतौ सेवा करहु रांम की और न दूजा भोगी रे |टेक |</l>
            <l xml:id="GopS21,8.1">और सबै रस फीका भइया ब्रह्म अग्नि परजारी रे |</l>
            <l xml:id="GopS21,8.1">ईस्वर गौरी पीवन लागे रांमतनी मतिवारी |</l>
            <l xml:id="GopS21,8.2">चंद सूर दोइ भाठी कीन्हीं सुषमन चिगिबा लागी रे |</l>
            <l xml:id="GopS21,8.2">अंमृत कूंपी सांचा पुरवा मेरी त्रिस्नां भागी रे |</l>
            <l xml:id="GopS21,8.3">यहु रस पीवै गूंगा गहिला ताकी कोई न बूझै सार रे |</l>
            <l xml:id="GopS21,8.3">कहै कबीर महारस महिगा कोई पीवैगा पीवनहार रे |</l>
            <l xml:id="GopS21,9.0">है कोई हरि रस पीवनहारा जाकी प्यास न मिटै षुमारा |टेक |</l>
            <l xml:id="GopS21,9.1">जीवत मरैं जंजाल न भाषै मन उनमनि ले राषै |</l>
            <l xml:id="GopS21,9.1">अनहद रमैं सहज घरि बैठा रांम रसांइन चाषै |</l>
            <l xml:id="GopS21,9.2">चेतनि रहै चपल मति छाडै मेटि मनोरथ सारा |</l>
            <l xml:id="GopS21,9.2">उलटि समाइ सुंन्य सागर मैं जल मैं जल नही न्यारा |</l>
            <l xml:id="GopS21,9.3">सावधांन लै कबहूं न छाडै मोहनदास न भूलै |</l>
            <l xml:id="GopS21,9.3">गुर प्रसादि परम रस पीवै प्रेम लहरि मैं झूलै |</l>
          </lg>
          <lg type="[Ś]">
            <l xml:id="GopS21,1">कबीर रांम रसांइन प्रेम रस पीवत अधिक रसाल |</l>
            <l xml:id="GopS21,1">कबीरा पीवन दुर्लभ है मांगै सीस कलाल |</l>
            <l xml:id="GopS21,2">कबीर भाठी कलाल की बहुतक बैठे आइ |</l>
            <l xml:id="GopS21,2">सिर सौंपै सोई पीवै नहीं तौ गोता षाइ |</l>
            <l xml:id="GopS21,3">कबीर मैं मंता तिण नांचरै सालै चितां सनेह |</l>
            <l xml:id="GopS21,3">बारिज बांध्यौ प्रेम कै डारि रह्या सिरि षेह |</l>
            <l xml:id="GopS21,4">कबीर मैंमंता अबिगत रता अकलप आसा जीत |</l>
            <l xml:id="GopS21,4">रांम अर्मलि माता रहै जीवत मुक्ति अतीत |</l>
            <l xml:id="GopS21,5">कबीर हरि रस पीया जांणियैं जे कबहूं न जाइ षुमार |</l>
            <l xml:id="GopS21,5">मैंमंता घूंमत रहै नांहीं तन की सार |</l>
            <l xml:id="GopS21,6">तन ग्रिह छाडै लाज पति जब रसिमाता होइ |</l>
            <l xml:id="GopS21,6">जब लग दादू सावधांन कदे न छाडै कोइ |</l>
            <l xml:id="GopS21,7">ज्यूं रसिया रस पीवतां आपा भूलै और |</l>
            <l xml:id="GopS21,7">दादू रहि गया एक रस पीवत पीवत ठौर |</l>
            <l xml:id="GopS21,8">उजल भवरा हरि कवल रस रुचि बारह मास |</l>
            <l xml:id="GopS21,8">पीवै निर्मल बासनां सो दादू निज दास |</l>
            <l xml:id="GopS21,9">पीवै पिलावै रांम रस माता है हुसियार |</l>
            <l xml:id="GopS21,9">दादू रस पीवै घणां औरूं कूं उपगार |</l>
            <l xml:id="GopS21,10">नानां बिधि पीया रांम रस केती भांति अनेक |</l>
            <l xml:id="GopS21,10">दादू बहुत बमेक सूं आतम अबिगत एक |</l>
          </lg>
          <lg type="[C]">
            <l xml:id="GopS21,10.0">है कोई रसिक रांम रस पीवहुगे पीवहुगे सुष जीवहुगे |टेक |</l>
            <l xml:id="GopS21,10.1">निगम रसाल चारि फल लागे तिनि मैं तीनि नष्ट माया |</l>
            <l xml:id="GopS21,10.1">एक दूरि चाहै सब कोई जतन जतन करि सो पाया |</l>
            <l xml:id="GopS21,10.2">रसियालौ जहां बीज न बहुला सुष पंषी सो रस षावा |</l>
            <l xml:id="GopS21,10.2">परिय न बूंद अंग रस भीनौं बास भवर ज्यूं सगि धावा |</l>
            <l xml:id="GopS21,10.3">गई बसंत रुति उडे मधुप सब बहुरि न तर के तर आवा |</l>
            <l xml:id="GopS21,10.3">सुषानंद स्वांमीं सुष सागर मगन भये तिनि रस षावा |</l>
            <l xml:id="GopS21,11.0">रांम रस मीठा रे कोई पीवै साध सुजांन |</l>
            <l xml:id="GopS21,11.0">सदा रस पीवै प्रेम सूं सो अबिनासी प्रांन |टेक |</l>
            <l xml:id="GopS21,11.1">इहि रसि मुनि लागे सबै ब्रह्मा बिस्न महेस |</l>
            <l xml:id="GopS21,11.1">सुर नर साधू संत जन सो रस पीवै सेस |</l>
            <l xml:id="GopS21,11.2">सिध साधिक जोगी जती सती सबै सुषदेव |</l>
            <l xml:id="GopS21,11.2">पीवत अंत न आवई ऐसा अलष अभेव |</l>
            <l xml:id="GopS21,11.3">इहि रस राते नांमदेव पीपा अरु रैदास |</l>
            <l xml:id="GopS21,11.3">पीवत कबीरा नां थक्या अजहूं प्रेम पियास |</l>
            <l xml:id="GopS21,11.4">यहु रस मींठा जिनि पीया सो रसहीं मांहि समाइ |</l>
            <l xml:id="GopS21,11.4">मीठै मीठा मिलि रह्या दादू अनत न जाइ |</l>
            <l xml:id="GopS21,12.0">बोलो भाई रांम की दुहाई |</l>
            <l xml:id="GopS21,12.0">इहि रसि सिव सनकादिक माते पीवत न अजहूं अघाई |</l>
            <l xml:id="GopS21,12.1">इला पिगुला भाठी कीन्हीं ब्रह्म अगनि प्रजाली |</l>
            <l xml:id="GopS21,12.1">ससिहर सूर द्वार दस मूंदे लागी जोग जुगताली |</l>
            <l xml:id="GopS21,12.2">मन मतिवाला पीवै रांम रस दूजा कुछ न सुहाई |</l>
            <l xml:id="GopS21,12.2">उलटी गंग नीर बहि आया अंम्रित धार चुवाई |</l>
            <l xml:id="GopS21,12.3">पंच जनें सो संग करि लीन्हें चलत षुमारी लागी |</l>
            <l xml:id="GopS21,12.3">प्रेम पियाले पीवन लागे सोवत नागिनी जागी |</l>
            <l xml:id="GopS21,12.4">सहज सुंन्य मैं जिनि रस चाष्यौ सतगुर थैं सुधि पाई |</l>
            <l xml:id="GopS21,12.4">दास कबीर इहीं रसि माता कबहूं उझकि न जाई |</l>
            <l xml:id="GopS21,13.0">अवधू गगन मंडल घर कीजै रे |</l>
            <l xml:id="GopS21,13.0">अंमृत झरै सदा सुष उपजै बंकनालि रस पीजै |</l>
            <l xml:id="GopS21,13.1">मूल बांधि सर गगन समांनां सुषमन पोत न लागी |</l>
            <l xml:id="GopS21,13.1">कांम क्रोध दोऊ भये बलीता तहां जोगिणीं जागी |</l>
            <l xml:id="GopS21,13.2">मनवां जाइ दरीबै बैठा मगन भया रसि लागा |</l>
            <l xml:id="GopS21,13.2">कहै कबीर जीय संसा नांहीं सबद अनाहद बागा |</l>
            <l xml:id="GopS21,16.0">तत निरंजन रूप तैं रहता |</l>
            <l xml:id="GopS21,16.0">ध्यांन महारस मदि मैमंता |</l>
            <l xml:id="GopS21,16.1">सुरति सूंडि भरि पीव घुमंता |</l>
            <l xml:id="GopS21,16.1">उदमदिमंता गज गाजंता |</l>
            <l xml:id="GopS21,16.2">पावन पूंछ सीस नहीं दंता |</l>
            <l xml:id="GopS21,16.2">कील्ह करण काया बिन कुंजर |</l>
            <l xml:id="GopS21,16.3">चले हैं सुंन्य कजली बन मुकता |</l>
            <l xml:id="GopS21,17.0">मन मतिवाला रांम रस पीवै सहज रंग रंमि रहिया |</l>
            <l xml:id="GopS21,17.0">अहनिसि बनी प्रेम ल्यौ लागी सबद अनाहद गहिया |</l>
            <l xml:id="GopS21,17.1">गुड करि ग्यांन ध्यांन करि ध्यावै करि करणीं कसु पाइये |</l>
            <l xml:id="GopS21,17.1">भाठी भाव प्रेम का पोता इत बिधि अंमीं चुवाइये |</l>
            <l xml:id="GopS21,17.2">पूरा आप पियाला साचा जिसै पिलावै तिसै नजरि करै |</l>
            <l xml:id="GopS21,17.2">अंमृत का ब्यौपारी होवै तौ क्या मद छोछै भाव धरै |</l>
            <l xml:id="GopS21,17.3">गुर की साषी अंमृत बांणी पीवत हीं परिवांन भया |</l>
            <l xml:id="GopS21,17.3">दर दरसन का सेवग होवै तौ मुकति बैकुंठैं करै कहा |</l>
            <l xml:id="GopS21,17.4">सिफिती रता सदबैरागी जूवै जनम न हारै |</l>
            <l xml:id="GopS21,17.4">कहै नांनिक सुणि भरथर जोगी षींवां अंमृत धारै |</l>
            <l xml:id="GopS21,18.0">अवधू ऐसा क्यूं नहीं छाकै |</l>
            <l xml:id="GopS21,18.0">षांचि षरौ करि षिसण न देई थिर करि मन किन थाकै |टेक |</l>
            <l xml:id="GopS21,18.1">बाद बारणीं बाहि परै पषि लै लषि पांणीं कालौ |</l>
            <l xml:id="GopS21,18.1">कथा कचोली प्रीति पांन करि यौं नर बैठि निरालौ |</l>
            <l xml:id="GopS21,18.2">फिरि मांफीटा फूल सुरौपी चौकि चिगैया भाठी |</l>
            <l xml:id="GopS21,18.2">मातौ रहु माधौ मुषि लीयां कसि लेया मति काठी |</l>
            <l xml:id="GopS21,18.3">मदन गोपाल कहां मदभागी पूछि पियाला लीजै |</l>
            <l xml:id="GopS21,18.3">सांत पांच कै मतै मत चालै सतगुर कहै सु कीजै |</l>
            <l xml:id="GopS21,18.4">जाइ जगत मैं आंणि अपूठौ जिहि जलि होइ षुमारी |</l>
            <l xml:id="GopS21,18.4">कहै हरदास राषि रस कूजै लाभ लहण बनवारी |</l>
            <l xml:id="GopS21,19.0">ऐसी भाठी काहे न साजै अनहद सबद अभिअंतरि गाजै |</l>
            <l xml:id="GopS21,19.1">गुड करि ग्यांन भिजोवो सरा बस्त अमोलिक महिगा षरा |</l>
            <l xml:id="GopS21,19.2">कांम क्रोध दुष बालण करै अंमीं सुधारै अंमृत झरै |</l>
            <l xml:id="GopS21,19.3">आंवै लांहणि भाठी भरै जो पीवै सोई निसतारै |</l>
            <l xml:id="GopS21,19.4">जिहि पीया सो जांणैं स्वाद रहै सहज घरि मेटै बाद |</l>
            <l xml:id="GopS21,19.5">कहै हरदास मध पीवौ नरा उतरै छाक न ब्यापै जरा |</l>
            <l xml:id="GopS21,20.0">देहु कलाली एक पियाला ऐसा अवधू है मतिवाला |टेक |</l>
            <l xml:id="GopS21,20.1">रे रे कलाली नैं क्या कीया सिर कै साटै प्याला दीया |</l>
            <l xml:id="GopS21,20.2">चंद सूर दोऊ संनमुष होई पीवै पियाला मरहि न सोई |</l>
            <l xml:id="GopS21,20.3">सहज सुन्य मैं भाठी सरवैं पीवै रैदास गुरू मुषि दरवैं |</l>
            <l xml:id="GopS21,21.0">हरि रस रसिया होइ सु जांनैं |</l>
            <l xml:id="GopS21,21.0">बिन चाषैं थैं मरम न पावै कैसैं को सचु मांनैं |</l>
            <l xml:id="GopS21,21.1">जैसैं लै गूंगै गुड षायौ प्रगट ज कहां बषांनैं |</l>
            <l xml:id="GopS21,21.1">जे अंमृत रसिया पीवै माता फिरत बिग्यांनैं |</l>
            <l xml:id="GopS21,21.2">सिषर धुनैं महारस संचै उनमन रहत ज ध्यांनैं |</l>
            <l xml:id="GopS21,21.2">आसण सहज करै दस मंदिर ब्रह्म जोति हैरांनैं |</l>
            <l xml:id="GopS21,21.3">तीनि लोक मैं ह्वै मतिवालौ जे जन आप पिछांनैं |</l>
            <l xml:id="GopS21,21.3">चंरणदास तेई जन निर्मल लागि रहे भगवांनैं |</l>
          </lg>
        </div>
     </body>
  </text>
</TEI>
