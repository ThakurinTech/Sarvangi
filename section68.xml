<TEI xmlns="http://www.tei-c.org/ns/1.0">
  <text>
    <body>
      <div>
        <section>घट मैं निरंजन की रहासी कौं अंग प्रमातमां कौं परचौ।</section>
        <lg type="[C]">
          <l><ref target="GopS68">GopS68</ref> <ref target="GopS68,1.0">GopS68,1.0</ref> [C] रांम तहां प्रगट रहे भरपूर |</l>
          <l><ref target="GopS68,1.0">GopS68,1.0</ref> आतमां कवल जहां परमपुरिष तहां झिलिमिलि झिलिमिलि नूर |टेक |</l>
          <l><ref target="GopS68,1.1">GopS68,1.1</ref> चंद सूर मध्य भाइ तहां बसै रांम राइ गंग जमुन के तीर |</l>
          <l><ref target="GopS68,1.1">GopS68,1.1</ref> त्रिबेणी संगम जहां निर्मल बिमल तहां निरिषि निर्षि निज नीर |</l>
          <l><ref target="GopS68,1.2">GopS68,1.2</ref> आत्मां उलटि जहां तेज पुंज रहै तहां सहज समाइ |</l>
          <l><ref target="GopS68,1.2">GopS68,1.2</ref> अगंम निगंम अति तहां बसै प्रांन पति परसि परसि निज आइ |</l>
          <l><ref target="GopS68,1.3">GopS68,1.3</ref> कोमल कसम दल निराकार जौति जल वार न पार |</l>
          <l><ref target="GopS68,1.3">GopS68,1.3</ref> सुंनि सरोवर जहां दादू हंसा रहै तहां बिलसि बिलसि निज सार रांम तहां |</l>
          <l><ref target="GopS68,2.0">GopS68,2.0</ref> पीव पीव आदि अंति पीव |</l>
          <l><ref target="GopS68,2.0">GopS68,2.0</ref> परसि परसि अंग संग पीव तहां जीव |टेक |</l>
          <l><ref target="GopS68,2.1">GopS68,2.1</ref> मन पवन भुवन गवन प्रांन कवल मांहि |</l>
          <l><ref target="GopS68,2.1">GopS68,2.1</ref> निधि निवास बिधि बिलास राति दिवस नांहि |</l>
          <l><ref target="GopS68,2.2">GopS68,2.2</ref> सास बास आस पास आत्म अंगि लगाइ |</l>
          <l><ref target="GopS68,2.2">GopS68,2.2</ref> ऐंन बैंन निर्षि नैंन गाइ गाइ रिझाइ |</l>
          <l><ref target="GopS68,2.3">GopS68,2.3</ref> आदि तेज अंति तेज सहजि सहजि आइ |</l>
          <l><ref target="GopS68,2.3">GopS68,2.3</ref> आदि नूर अंति नूर दादू बलि बलि जाइ |</l>
          <l><ref target="GopS68,3.0">GopS68,3.0</ref> मधि नैंन निरषूं सदा सो सहज सरूप |</l>
          <l><ref target="GopS68,3.0">GopS68,3.0</ref> दैष तहीं मन मोहिया है तत अनूप |टेक |</l>
          <l><ref target="GopS68,3.1">GopS68,3.1</ref> त्रिबेणीं तटि पाइया मूरति अबिनासी |</l>
          <l><ref target="GopS68,3.1">GopS68,3.1</ref> जुगि जुगि मेरा भांवता सोई सुषरासी |</l>
          <l><ref target="GopS68,3.2">GopS68,3.2</ref> तारुणीं तटि देषि हुं तहां अस्थांनां |</l>
          <l><ref target="GopS68,3.2">GopS68,3.2</ref> सेवग स्वांमीं संगि है बै वे भगवांनां |</l>
          <l><ref target="GopS68,3.3">GopS68,3.3</ref> निरभै थांन सुहात सो तहां सेवग स्वांमीं |</l>
          <l><ref target="GopS68,3.3">GopS68,3.3</ref> अनेक जतन करि पाईया मैं अंतरजांमीं |</l>
          <l><ref target="GopS68,3.4">GopS68,3.4</ref> तेज तार परिमिति नहीं ऐसा उजियारा |</l>
          <l><ref target="GopS68,3.4">GopS68,3.4</ref> दादू पारम पाइये सो सरूप संभारा |</l>
          <l><ref target="GopS68,4.0">GopS68,4.0</ref> मैं मेरे मैं हेरा मधि मांहि पीव नेरा टेक |</l>
          <l><ref target="GopS68,4.1">GopS68,4.1</ref> जहां अगंम अनूप अवास तहां महापुरिष का बास |</l>
          <l><ref target="GopS68,4.1">GopS68,4.1</ref> तहां जांनैंगा जन कोई हरि मांहि समांनां सोई |</l>
          <l><ref target="GopS68,4.2">GopS68,4.2</ref> अषंड जोति जहां जागै तहां रांम नांम ल्यौ लागै |</l>
          <l><ref target="GopS68,4.2">GopS68,4.2</ref> तहां रांम रहे भरपूरा हरि संगि रहै नहीं दूरा |</l>
          <l><ref target="GopS68,4.3">GopS68,4.3</ref> त्रिबेणीं तट तीरा तहां अंमर अमोलिक दीरा |</l>
          <l><ref target="GopS68,4.3">GopS68,4.3</ref> उस हीरे सूं मन लागा तब भरम गया भौभागा |</l>
          <l><ref target="GopS68,4.4">GopS68,4.4</ref> दादू देषु हरि पावा हरि सहजैं संगि समावा |</l>
          <l><ref target="GopS68,4.4">GopS68,4.4</ref> पूरण परम निधांना निज निरषत हूं भगवांनां |</l>
          <l><ref target="GopS68,5.0">GopS68,5.0</ref> मेरे मनि लागा सकल करा हम निसदिन हिरदै सो धरा |टेक |</l>
          <l><ref target="GopS68,5.1">GopS68,5.1</ref> सम हिरदै मांहीं हेरा पीव प्रगट पाया नेरा |</l>
          <l><ref target="GopS68,5.1">GopS68,5.1</ref> सो नेरैं हीं निज लीजै तब सहजैं अम्रित पीजै |</l>
          <l><ref target="GopS68,5.2">GopS68,5.2</ref> जब मनहीं सूं मन लागा तब जोति सरूपी जागा |</l>
          <l><ref target="GopS68,5.2">GopS68,5.2</ref> जब जोति सरूपी पाया तब अंतर मांहि समांया |</l>
          <l><ref target="GopS68,5.3">GopS68,5.3</ref> जब चितहि चित समांनां हम हरि बिन और न जांनां |</l>
          <l><ref target="GopS68,5.3">GopS68,5.3</ref> जांनां जीवनि सोई इब हरि बिन और न कोई |</l>
          <l><ref target="GopS68,5.4">GopS68,5.4</ref> जब आतम एकै बासा परआतमां हि प्रकासा |</l>
          <l><ref target="GopS68,5.4">GopS68,5.4</ref> प्रकासा पीव पियारा सो दादू मींत हमारा |</l>
          <l><ref target="GopS68,1">GopS68,1</ref> [Ś] दादू षोजि तहां पीव पाइये सबद उपंनैं पास |</l>
          <l><ref target="GopS68,1">GopS68,1</ref> तहां एक एका तहै तहां जोति प्रकास |</l>
          <l><ref target="GopS68,2">GopS68,2</ref> दादू जहां जगत गुर रहत है तहां जे सुरति समाइ |</l>
          <l><ref target="GopS68,2">GopS68,2</ref> तौ इनहीं नैंनौं उलटि करि कौतिग देषै आइ |</l>
          <l><ref target="GopS68,3">GopS68,3</ref> दादू अंष्यूं पसण के पिरी भिरे उलथौ मंझ |</l>
          <l><ref target="GopS68,3">GopS68,3</ref> जिते बेठो मा पिरी निहारीं दो हंझ |</l>
          <l><ref target="GopS68,4">GopS68,4</ref> अपने नैंनौं आप कूं जब आतम देषै |</l>
          <l><ref target="GopS68,4">GopS68,4</ref> तहां दादू परआतमां ताही कूं पेषै |</l>
          <l><ref target="GopS68,5">GopS68,5</ref> दादू बिन रसनां जहां बोलिये तहां अंतजांमी आप |</l>
          <l><ref target="GopS68,5">GopS68,5</ref> बिन श्रवनहुं सांई सुणैं जे कुछ कीजै जाप |</l>
          <l><ref target="GopS68,6">GopS68,6</ref> ग्यांन लहरि जहां थैं उठै बांणी का प्रकास |</l>
          <l><ref target="GopS68,6">GopS68,6</ref> अनभै जहां थैं ऊपजै सबदैं कीया निवास |</l>
          <l><ref target="GopS68,6">GopS68,6</ref> सो घर सदा बिचार का तहां निरंजन बास |</l>
          <l><ref target="GopS68,6">GopS68,6</ref> तहां तूं दादू षोजि ले ब्रह्म जीव के पास |</l>
          <l><ref target="GopS68,7">GopS68,7</ref> जहां तन मन का मूल है उपजै ऊंकार |</l>
          <l><ref target="GopS68,7">GopS68,7</ref> अनहद सेझा सबद का आतम करै बिचार |</l>
          <l><ref target="GopS68,7">GopS68,7</ref> भाव भगति लै ऊपजै सो ठाहर निज सार |</l>
          <l><ref target="GopS68,7">GopS68,7</ref> तहां दादू निधि पाईये निरंतर निरधार |</l>
          <l><ref target="GopS68,8">GopS68,8</ref> एक ठौर सूझै सदा निकट निरंतर ठांव |</l>
          <l><ref target="GopS68,8">GopS68,8</ref> तहां निरंजन पूरि ले अजरावर तिहि नांव |</l>
          <l><ref target="GopS68,8">GopS68,8</ref> साधूजन क्रिला करैं सदा सुषी तिहि गांउं |</l>
          <l><ref target="GopS68,8">GopS68,8</ref> चल दादू उस ठौर की मैं बलिहारी जांउं |</l>
          <l><ref target="GopS68,9">GopS68,9</ref> दादू पसु पिरंनि के ये ही मंझि कलूब |</l>
          <l><ref target="GopS68,9">GopS68,9</ref> बेठो आहे बिच मैं पांणं जौ महबूब |</l>
          <l><ref target="GopS68,10">GopS68,10</ref> जहां आतम तहां रांम है सकल रह्या भरपूर |</l>
          <l><ref target="GopS68,10">GopS68,10</ref> अंतर गति ल्यौ लाइ रहु दादू सेवग सूर |</l>
          <l><ref target="GopS68,11">GopS68,11</ref> दादू पांच तत के पांच हैं आठ तत के आठ |</l>
          <l><ref target="GopS68,11">GopS68,11</ref> आठ तत का एक है तहां निरंजन हाट |</l>
          <l><ref target="GopS68,12">GopS68,12</ref> दादू जहां मन माया ब्रह्मथा गुण इंद्री आकार |</l>
          <l><ref target="GopS68,12">GopS68,12</ref> तहां मन बिरचै सबनि सूं रचि रहु सिरजनहार |</l>
          <l><ref target="GopS68,13">GopS68,13</ref> काया सुंनि पंच का बासा आतम सुनि प्रांन प्रकासा |</l>
          <l><ref target="GopS68,13">GopS68,13</ref> परम सुंनि ब्रह्म सूं मेला आगै दादू आप अकेला |</l>
          <l><ref target="GopS68,14">GopS68,14</ref> दादू जहां थैं सब ऊपजे चंद सूर आकास |</l>
          <l><ref target="GopS68,14">GopS68,14</ref> पांणीं पवन पावक किए धरती का प्रकास |</l>
          <l><ref target="GopS68,14">GopS68,14</ref> काल करम जीव ऊपजे माया मन घट सास |</l>
          <l><ref target="GopS68,14">GopS68,14</ref> तहां रहिता रमिता रांम है सहज सुंनि सब पास |</l>
          <l><ref target="GopS68,15">GopS68,15</ref> दादू सहज सुंनि सब ठौर है सब घट सब ही मांहि |</l>
          <l><ref target="GopS68,15">GopS68,15</ref> तहां निरंजन रमि रह्या कोई गुण ब्यापै नांहि |</l>
          <l><ref target="GopS68,16">GopS68,16</ref> दादू कहै ब्रह्म षुंल तहां क्या रहै आतम के असथांन |</l>
          <l><ref target="GopS68,16">GopS68,16</ref> काया असथलि क्या रहै सतगुर कहै सुजांन |</l>
          <l><ref target="GopS68,17">GopS68,17</ref> दादू काया के असथलि रहैं मन राजा पंच प्रधांन |</l>
          <l><ref target="GopS68,17">GopS68,17</ref> पचीस प्रकीरति तीनि गुन आपा गर्ब गुमांन |</l>
          <l><ref target="GopS68,18">GopS68,18</ref> दादू आतम के असथांनि हैं ग्यांन ध्यांन बिसवास |</l>
          <l><ref target="GopS68,18">GopS68,18</ref> सहज सील संतोष सत भाव भगति निधि पास |</l>
          <l><ref target="GopS68,19">GopS68,19</ref> ब्रह्म सुंनि तहां ब्रह्म है निरंजन निरकार |</l>
          <l><ref target="GopS68,19">GopS68,19</ref> नूर तेज तहां जोति है दादू देष न हार |</l>
          <l><ref target="GopS68,20">GopS68,20</ref> दादू नूरी दिल अरवाह का तहां बसै ना बूदं |</l>
          <l><ref target="GopS68,20">GopS68,20</ref> तहां बंदे की बंदिगी जहां रहै मौजूदं |</l>
          <l><ref target="GopS68,21">GopS68,21</ref> दादू नूरी दिल अरवाह का तहां षालिक भरपूरं |</l>
          <l><ref target="GopS68,21">GopS68,21</ref> आले नूर अलाह का षिजमति गार हजूरं |</l>
          <l><ref target="GopS68,22">GopS68,22</ref> दादू नूरी दिल अरवाह का तहां दंष्या करतारं |</l>
          <l><ref target="GopS68,22">GopS68,22</ref> तहां सेवग सेवा करै अनंत कला रवि सारं |</l>
          <l><ref target="GopS68,23">GopS68,23</ref> दादू नूरी दिल अरवाह का तहां निरंजन बासं |</l>
          <l><ref target="GopS68,23">GopS68,23</ref> तहां जन तेरा एक पग तेज पुंज प्रकासं |</l>
          <l><ref target="GopS68,24">GopS68,24</ref> दादू तेज कवल दिल नूर का तहां रांम रहिमांनं |</l>
          <l><ref target="GopS68,24">GopS68,24</ref> तहां करि सेवा बंदिगी जे तूं चतुर सुजांन |</l>
          <l><ref target="GopS68,25">GopS68,25</ref> तहां हंजूरी बंदिगी नूरी दिल मैं होइ |</l>
          <l><ref target="GopS68,25">GopS68,25</ref> तहां दादू सिजदा करै जहां न देषै कोइ |</l>
          <l><ref target="GopS68,26">GopS68,26</ref> दादू देही मांहैं दोइ दिल इक षाकी इक नूर |</l>
          <l><ref target="GopS68,26">GopS68,26</ref> षाकी दिल सूझै नहीं नूरी मंझि हजूर |</l>
        </lg>
      </div>
    </body>
  </text>
</TEI>
