<TEI xmlns="http://www.tei-c.org/ns/1.0">
  <text>
    <body>
      <div>
        <head>घट मैं निरंजन की रहासी कौं अंग प्रमातमां कौं परचौ।</head>
        <lg type="[C]">
          <l xml:id="GopS68">रांम तहां प्रगट रहे भरपूर |</l>
          <l xml:id="GopS68,1.0">आतमां कवल जहां परमपुरिष तहां झिलिमिलि झिलिमिलि नूर |टेक |</l>
          <l xml:id="GopS68,1.1">चंद सूर मध्य भाइ तहां बसै रांम राइ गंग जमुन के तीर |</l>
          <l xml:id="GopS68,1.1">त्रिबेणी संगम जहां निर्मल बिमल तहां निरिषि निर्षि निज नीर |</l>
          <l xml:id="GopS68,1.2">आत्मां उलटि जहां तेज पुंज रहै तहां सहज समाइ |</l>
          <l xml:id="GopS68,1.2">अगंम निगंम अति तहां बसै प्रांन पति परसि परसि निज आइ |</l>
          <l xml:id="GopS68,1.3">कोमल कसम दल निराकार जौति जल वार न पार |</l>
          <l xml:id="GopS68,1.3">सुंनि सरोवर जहां दादू हंसा रहै तहां बिलसि बिलसि निज सार रांम तहां |</l>
          <l xml:id="GopS68,2.0">पीव पीव आदि अंति पीव |</l>
          <l xml:id="GopS68,2.0">परसि परसि अंग संग पीव तहां जीव |टेक |</l>
          <l xml:id="GopS68,2.1">मन पवन भुवन गवन प्रांन कवल मांहि |</l>
          <l xml:id="GopS68,2.1">निधि निवास बिधि बिलास राति दिवस नांहि |</l>
          <l xml:id="GopS68,2.2">सास बास आस पास आत्म अंगि लगाइ |</l>
          <l xml:id="GopS68,2.2">ऐंन बैंन निर्षि नैंन गाइ गाइ रिझाइ |</l>
          <l xml:id="GopS68,2.3">आदि तेज अंति तेज सहजि सहजि आइ |</l>
          <l xml:id="GopS68,2.3">आदि नूर अंति नूर दादू बलि बलि जाइ |</l>
          <l xml:id="GopS68,3.0">मधि नैंन निरषूं सदा सो सहज सरूप |</l>
          <l xml:id="GopS68,3.0">दैष तहीं मन मोहिया है तत अनूप |टेक |</l>
          <l xml:id="GopS68,3.1">त्रिबेणीं तटि पाइया मूरति अबिनासी |</l>
          <l xml:id="GopS68,3.1">जुगि जुगि मेरा भांवता सोई सुषरासी |</l>
          <l xml:id="GopS68,3.2">तारुणीं तटि देषि हुं तहां अस्थांनां |</l>
          <l xml:id="GopS68,3.2">सेवग स्वांमीं संगि है बै वे भगवांनां |</l>
          <l xml:id="GopS68,3.3">निरभै थांन सुहात सो तहां सेवग स्वांमीं |</l>
          <l xml:id="GopS68,3.3">अनेक जतन करि पाईया मैं अंतरजांमीं |</l>
          <l xml:id="GopS68,3.4">तेज तार परिमिति नहीं ऐसा उजियारा |</l>
          <l xml:id="GopS68,3.4">दादू पारम पाइये सो सरूप संभारा |</l>
          <l xml:id="GopS68,4.0">मैं मेरे मैं हेरा मधि मांहि पीव नेरा टेक |</l>
          <l xml:id="GopS68,4.1">जहां अगंम अनूप अवास तहां महापुरिष का बास |</l>
          <l xml:id="GopS68,4.1">तहां जांनैंगा जन कोई हरि मांहि समांनां सोई |</l>
          <l xml:id="GopS68,4.2">अषंड जोति जहां जागै तहां रांम नांम ल्यौ लागै |</l>
          <l xml:id="GopS68,4.2">तहां रांम रहे भरपूरा हरि संगि रहै नहीं दूरा |</l>
          <l xml:id="GopS68,4.3">त्रिबेणीं तट तीरा तहां अंमर अमोलिक दीरा |</l>
          <l xml:id="GopS68,4.3">उस हीरे सूं मन लागा तब भरम गया भौभागा |</l>
          <l xml:id="GopS68,4.4">दादू देषु हरि पावा हरि सहजैं संगि समावा |</l>
          <l xml:id="GopS68,4.4">पूरण परम निधांना निज निरषत हूं भगवांनां |</l>
          <l xml:id="GopS68,5.0">मेरे मनि लागा सकल करा हम निसदिन हिरदै सो धरा |टेक |</l>
          <l xml:id="GopS68,5.1">सम हिरदै मांहीं हेरा पीव प्रगट पाया नेरा |</l>
          <l xml:id="GopS68,5.1">सो नेरैं हीं निज लीजै तब सहजैं अम्रित पीजै |</l>
          <l xml:id="GopS68,5.2">जब मनहीं सूं मन लागा तब जोति सरूपी जागा |</l>
          <l xml:id="GopS68,5.2">जब जोति सरूपी पाया तब अंतर मांहि समांया |</l>
          <l xml:id="GopS68,5.3">जब चितहि चित समांनां हम हरि बिन और न जांनां |</l>
          <l xml:id="GopS68,5.3">जांनां जीवनि सोई इब हरि बिन और न कोई |</l>
          <l xml:id="GopS68,5.4">जब आतम एकै बासा परआतमां हि प्रकासा |</l>
          <l xml:id="GopS68,5.4">प्रकासा पीव पियारा सो दादू मींत हमारा |</l>
        </lg>
        <lg type="[Ś]">  
          <l xml:id="GopS68,1">दादू षोजि तहां पीव पाइये सबद उपंनैं पास |</l>
          <l xml:id="GopS68,1">तहां एक एका तहै तहां जोति प्रकास |</l>
          <l xml:id="GopS68,2">दादू जहां जगत गुर रहत है तहां जे सुरति समाइ |</l>
          <l xml:id="GopS68,2">तौ इनहीं नैंनौं उलटि करि कौतिग देषै आइ |</l>
          <l xml:id="GopS68,3">दादू अंष्यूं पसण के पिरी भिरे उलथौ मंझ |</l>
          <l xml:id="GopS68,3">जिते बेठो मा पिरी निहारीं दो हंझ |</l>
          <l xml:id="GopS68,4">अपने नैंनौं आप कूं जब आतम देषै |</l>
          <l xml:id="GopS68,4">तहां दादू परआतमां ताही कूं पेषै |</l>
          <l xml:id="GopS68,5">दादू बिन रसनां जहां बोलिये तहां अंतजांमी आप |</l>
          <l xml:id="GopS68,5">बिन श्रवनहुं सांई सुणैं जे कुछ कीजै जाप |</l>
          <l xml:id="GopS68,6">ग्यांन लहरि जहां थैं उठै बांणी का प्रकास |</l>
          <l xml:id="GopS68,6">अनभै जहां थैं ऊपजै सबदैं कीया निवास |</l>
          <l xml:id="GopS68,6">सो घर सदा बिचार का तहां निरंजन बास |</l>
          <l xml:id="GopS68,6">तहां तूं दादू षोजि ले ब्रह्म जीव के पास |</l>
          <l xml:id="GopS68,7">जहां तन मन का मूल है उपजै ऊंकार |</l>
          <l xml:id="GopS68,7">अनहद सेझा सबद का आतम करै बिचार |</l>
          <l xml:id="GopS68,7">भाव भगति लै ऊपजै सो ठाहर निज सार |</l>
          <l xml:id="GopS68,7">तहां दादू निधि पाईये निरंतर निरधार |</l>
          <l xml:id="GopS68,8">एक ठौर सूझै सदा निकट निरंतर ठांव |</l>
          <l xml:id="GopS68,8">तहां निरंजन पूरि ले अजरावर तिहि नांव |</l>
          <l xml:id="GopS68,8">साधूजन क्रिला करैं सदा सुषी तिहि गांउं |</l>
          <l xml:id="GopS68,8">चल दादू उस ठौर की मैं बलिहारी जांउं |</l>
          <l xml:id="GopS68,9">दादू पसु पिरंनि के ये ही मंझि कलूब |</l>
          <l xml:id="GopS68,9">बेठो आहे बिच मैं पांणं जौ महबूब |</l>
          <l xml:id="GopS68,10">जहां आतम तहां रांम है सकल रह्या भरपूर |</l>
          <l xml:id="GopS68,10">अंतर गति ल्यौ लाइ रहु दादू सेवग सूर |</l>
          <l xml:id="GopS68,11">दादू पांच तत के पांच हैं आठ तत के आठ |</l>
          <l xml:id="GopS68,11">आठ तत का एक है तहां निरंजन हाट |</l>
          <l xml:id="GopS68,12">दादू जहां मन माया ब्रह्मथा गुण इंद्री आकार |</l>
          <l xml:id="GopS68,12">तहां मन बिरचै सबनि सूं रचि रहु सिरजनहार |</l>
          <l xml:id="GopS68,13">काया सुंनि पंच का बासा आतम सुनि प्रांन प्रकासा |</l>
          <l xml:id="GopS68,13">परम सुंनि ब्रह्म सूं मेला आगै दादू आप अकेला |</l>
          <l xml:id="GopS68,14">दादू जहां थैं सब ऊपजे चंद सूर आकास |</l>
          <l xml:id="GopS68,14">पांणीं पवन पावक किए धरती का प्रकास |</l>
          <l xml:id="GopS68,14">काल करम जीव ऊपजे माया मन घट सास |</l>
          <l xml:id="GopS68,14">तहां रहिता रमिता रांम है सहज सुंनि सब पास |</l>
          <l xml:id="GopS68,15">दादू सहज सुंनि सब ठौर है सब घट सब ही मांहि |</l>
          <l xml:id="GopS68,15">तहां निरंजन रमि रह्या कोई गुण ब्यापै नांहि |</l>
          <l xml:id="GopS68,16">दादू कहै ब्रह्म षुंल तहां क्या रहै आतम के असथांन |</l>
          <l xml:id="GopS68,16">काया असथलि क्या रहै सतगुर कहै सुजांन |</l>
          <l xml:id="GopS68,17">दादू काया के असथलि रहैं मन राजा पंच प्रधांन |</l>
          <l xml:id="GopS68,17">पचीस प्रकीरति तीनि गुन आपा गर्ब गुमांन |</l>
          <l xml:id="GopS68,18">दादू आतम के असथांनि हैं ग्यांन ध्यांन बिसवास |</l>
          <l xml:id="GopS68,18">सहज सील संतोष सत भाव भगति निधि पास |</l>
          <l xml:id="GopS68,19">ब्रह्म सुंनि तहां ब्रह्म है निरंजन निरकार |</l>
          <l xml:id="GopS68,19">नूर तेज तहां जोति है दादू देष न हार |</l>
          <l xml:id="GopS68,20">दादू नूरी दिल अरवाह का तहां बसै ना बूदं |</l>
          <l xml:id="GopS68,20">तहां बंदे की बंदिगी जहां रहै मौजूदं |</l>
          <l xml:id="GopS68,21">दादू नूरी दिल अरवाह का तहां षालिक भरपूरं |</l>
          <l xml:id="GopS68,21">आले नूर अलाह का षिजमति गार हजूरं |</l>
          <l xml:id="GopS68,22">दादू नूरी दिल अरवाह का तहां दंष्या करतारं |</l>
          <l xml:id="GopS68,22">तहां सेवग सेवा करै अनंत कला रवि सारं |</l>
          <l xml:id="GopS68,23">दादू नूरी दिल अरवाह का तहां निरंजन बासं |</l>
          <l xml:id="GopS68,23">तहां जन तेरा एक पग तेज पुंज प्रकासं |</l>
          <l xml:id="GopS68,24">दादू तेज कवल दिल नूर का तहां रांम रहिमांनं |</l>
          <l xml:id="GopS68,24">तहां करि सेवा बंदिगी जे तूं चतुर सुजांन |</l>
          <l xml:id="GopS68,25">तहां हंजूरी बंदिगी नूरी दिल मैं होइ |</l>
          <l xml:id="GopS68,25">तहां दादू सिजदा करै जहां न देषै कोइ |</l>
          <l xml:id="GopS68,26">दादू देही मांहैं दोइ दिल इक षाकी इक नूर |</l>
          <l xml:id="GopS68,26">षाकी दिल सूझै नहीं नूरी मंझि हजूर |</l>
        </lg>
      </div>
    </body>
  </text>
</TEI>
