<TEI xmlns="http://www.tei-c.org/ns/1.0">
  <text>
    <body>
      <div>
        <head>सुमिरण कौं अंग</head>
        <lg type="[C]">
          <l xml:id="GopS8,1.0">नारांइण नौं नांव लीयंतां आलस कांई करै काल्हा रे |</l>
          <l xml:id="GopS8,1.0">जेणीं बेलां जंमप क्यंकर लेसी ता ह्वै कौंण मिल्हावै से वाल्हा रे |</l>
          <l xml:id="GopS8,1.1">नांमैं नारांइण नरक निवारै नांमैं अबिचल पद आपै |</l>
          <l xml:id="GopS8,1.1">नांम लीयंतां नांणौं न लागै मूरिष रिदै न जागै |</l>
          <l xml:id="GopS8,1.2">बहु परिवार प्रेम सूं पोषै संतन सहजै उबेषै |</l>
          <l xml:id="GopS8,1.2">दूध पिवै पणि डांग न देषै एक लङौ दुष सहि सें |</l>
          <l xml:id="GopS8,1.3">जे जन जप तप जागि न जांणैं तेन्हां बंधण कापै |</l>
          <l xml:id="GopS8,1.3">नाथ भणौं स्वांमीं संप्रांणौं संभार्यां सुष आपै |</l>
          <l xml:id="GopS8,2.0">अब तुम रांम कहौ मन नागर |</l>
          <l xml:id="GopS8,2.0">ज्यूं तुम काल अगनिते बांचौ सदा रहौ सुष सागर |</l>
          <l xml:id="GopS8,2.1">किरिया करम करत निस बासुरि भगति कौ पंथ उजागर |</l>
          <l xml:id="GopS8,2.1">सोचि बिचारि सकल श्रुति सुम्रिति हरि ते और न आगर |</l>
          <l xml:id="GopS8,2.2">मारि न सकै बिघन नहि ग्रासै जम न चढावूत कागर |</l>
          <l xml:id="GopS8,2.2">सूरदास प्रभू इहि औसर जपि उतरि गए भव सागर |</l>
          <l xml:id="GopS8,3.0">मनबचक्रम मन गोबिंद सुधि करि |</l>
          <l xml:id="GopS8,3.0">सुचि रुचि साहजि समाधि साधि सठ दीन बंध करू नांमै उर धरि |</l>
          <l xml:id="GopS8,3.1">मिथ्या बाद बिबाद छाडि तूं बिषै लोभ मद मोहैं परहरि |</l>
          <l xml:id="GopS8,3.1">चरन प्रताप आंनि उर अंतर और सबै सुषया सुषतर हरि |</l>
          <l xml:id="GopS8,3.2">संतनि कह्यौ निगम हूं भाष्यौ पांव न पतित नांव निज हरि हरि |</l>
          <l xml:id="GopS8,3.2">जिन कौ सुजस सुनत अरु गावत जैहैं पाप बिरंद भजि भर हरि |</l>
          <l xml:id="GopS8,3.3">दीनदयाल स्वांमि घन सुंदर सुषदाइ कसंत निहित हरि हरि |</l>
          <l xml:id="GopS8,3.3">परम क्रिपाल गुपाल गोप पति गावत गुन आवत ढिग ढर हरि |</l>
          <l xml:id="GopS8,3.4">अजहूं चेति मूंढ चहुं दिसि ते उपजी काल अगनि झष झर हरि |</l>
          <l xml:id="GopS8,3.4">जब जंमजाल जंजाल परैगौ हरि बिन कौंन करैगौ धर हरि |</l>
          <l xml:id="GopS8,3.5">अति भैभीत निरषि सागर तैं घन ज्यूं आंणि रहैगौ घर हरि |</l>
          <l xml:id="GopS8,3.5">सूर काल बर ब्याल ग्रसित है श्री पति चरन परै किन फर हरि |</l>
          <l xml:id="GopS8,4.0">रे मन रांम रंमत अलसासी |</l>
          <l xml:id="GopS8,4.0">पर उपवाद बदत सुष मांनत तजि अम्रित बिष षासी |</l>
          <l xml:id="GopS8,4.1">सुष कारनि बहु जतन करत है पायस्य दुष की रासी |</l>
          <l xml:id="GopS8,4.1">श्रीपति गति बिपरीति न जांनस्य मगहर मरसि तजि कासी |</l>
          <l xml:id="GopS8,4.2">साध संगति तजि करत कुसंगति बिपति तिरस्य किहि टेकी |</l>
          <l xml:id="GopS8,4.2">महा समुंद्र नांव नौका भजि तजि पद षर अब बेकी |</l>
          <l xml:id="GopS8,4.3">जब लग इहि तनि ताप न ब्यापै तब लग करि हरि सेवा |</l>
          <l xml:id="GopS8,4.3">जब ग्रिह जलै कूप षनि सींचै उदिम हुसी नहीं केवा |</l>
          <l xml:id="GopS8,4.4">नैंनां निरषि रांम निज सुंदर श्रवणां सुणि हरि गाथा |</l>
          <l xml:id="GopS8,4.4">माधौंदास भवन गवन करि श्री जगनाथ नाइ माथा |</l>
          <l xml:id="GopS8,5.0">भजौ रे मन गोबिंद चरनारबिंद गोबिंद भरोसा |</l>
          <l xml:id="GopS8,5.0">संपति गोबिंद नांमे बिपति बिनासा |</l>
          <l xml:id="GopS8,5.1">पुंन्य पुंन्य जनमई पुंन्य पुंन्य मरी |</l>
          <l xml:id="GopS8,5.1">पुन्यौं पुन्यौं गतागती नां भजीलैं हरी |</l>
          <l xml:id="GopS8,5.2">बंधू बांधव भावी रे दिन्ये दिन्ये प्रांन पयांनौं कालो |</l>
          <l xml:id="GopS8,5.2">बिमुष जनैं जनैं |</l>
          <l xml:id="GopS8,5.3">नां भावी नां भावी रे संजोग गई लैं दूर |</l>
          <l xml:id="GopS8,5.3">जोबन संपदा गरब्यौ श्रबैं भै लैं चूर |</l>
          <l xml:id="GopS8,5.4">दीन ग्वालमी कहै सुणौं साधू जन |</l>
          <l xml:id="GopS8,5.4">अहलोके परलोके बंधू नाराइनं |</l>
          <l xml:id="GopS8,6.0">हरि चरन चित न छाडिये ब्याधि नीपरि राषि रे |</l>
          <l xml:id="GopS8,6.0">बैकुंठ मैं सांसौ नहीं जांनीं साध बोलैं साषि रे |</l>
          <l xml:id="GopS8,6.1">कपट मत मन छाडि दे रे माया रूप न रचि रे |</l>
          <l xml:id="GopS8,6.1">इक ईस चौगुण लषि घर फिरि निहिचै छूटिसि साचि रे |</l>
          <l xml:id="GopS8,6.2">जटा मुंद्रा सोभ माला भेष रंजन बुधि रे |</l>
          <l xml:id="GopS8,6.2">मन सुध केवल करसि प्रांणीं ग्रिह मधि बैठैं सिधि रे |</l>
          <l xml:id="GopS8,6.3">संसार सागर किम तिरिसि नव छिद्र द्वार झरंत रे |</l>
          <l xml:id="GopS8,6.3">रिषीकेस प्रभू रांम नांम भेला ऊतरे बहु संत रे |</l>
          <l xml:id="GopS8,7.0">भजि रांम नांम मनो रमे बद अंम्रित तत मयं |</l>
          <l xml:id="GopS8,7.1">हरि भगति जदि निह केवलं हिरदै क्रमना बचसारं |</l>
          <l xml:id="GopS8,7.1">जोगेन किं जग्येन किं दांनेंन किं तपसार |</l>
          <l xml:id="GopS8,7.2">परमादि पुरिस अलपमं सत्याध भाव रते |</l>
          <l xml:id="GopS8,7.2">परकीरते परमदभुतं हरि च्यंतते सर्बे गतं |</l>
          <l xml:id="GopS8,7.3">लोभादि करम पह्या क्रितं जीवनि बिरूधि सकलं |</l>
          <l xml:id="GopS8,7.3">सकल कारन छाडि दुर्मति गहि त्रिलोक धरंन सरनं |</l>
          <l xml:id="GopS8,7.4">हरियं छिते पारो भये क्रि.ख्न भगति क्रितं |</l>
          <l xml:id="GopS8,7.4">भाव भगति न मद भुयं परस न परमंगतं |</l>
          <l xml:id="GopS8,7.5">द्रिष्टवा करम पर तज्यं आद्रिष्टि भाव रतं |</l>
          <l xml:id="GopS8,7.5">तजि क्रम बिक्रम दुक्रितं रहु क्रिष्न चरणं रतं |</l>
          <l xml:id="GopS8,7.6">गोबिंदे गोबिंद जपि नर सकल सिधि निधं |</l>
          <l xml:id="GopS8,7.6">जैदेवया हित पठवै संसार भूत म्रितं |</l>
          <l xml:id="GopS8,8.1">सुष सागर हरि कौ नांव है जीव मेरे संभलि भाई |</l>
          <l xml:id="GopS8,8.1">देत अभैपद दास कूं जैतूं रांम रमाइ |</l>
          <l xml:id="GopS8,8.1">इक रमहु रांम त्रिलोक सुंदर निराकार निरंजनो |</l>
          <l xml:id="GopS8,8.1">जस अंत ब्रह्मादिक न पावै चवै संनक सनंदनो गुण गीत चार्यौं बेद गांवै |</l>
          <l xml:id="GopS8,8.1">प्रेमरस पीवै हरो मन मूंढ अजहू प्रतीति नांहीं रांम रमो सुष सागरो |</l>
          <l xml:id="GopS8,8.2">दुतनिही हितकारि को जीय मेरे क्यूं न पत्याई |</l>
          <l xml:id="GopS8,8.2">स्वारथ के सब को सगे अंतहि कोन सहाई |</l>
          <l xml:id="GopS8,8.2">इक अंत अवर सहाइ नांहीं रांम बिन जांणीं जीया |</l>
          <l xml:id="GopS8,8.2">तिस नांइ कोटि कलेस नांसैं पुरुष अथवा ल्यौ त्रीया |</l>
          <l xml:id="GopS8,8.2">दस आठ चारि बिचारि साषी छाडि मन मिथ्या मती |</l>
          <l xml:id="GopS8,8.2">इक रांम परम दयाल पाषै नहि हितकारी दुती |</l>
          <l xml:id="GopS8,8.3">जनम ब्रिथा जिनि षोवै रे रे मन मूंढ हमारा |</l>
          <l xml:id="GopS8,8.3">हरि बिन षिन सुष नां लहै रे जीव करहुं बिचारा |</l>
          <l xml:id="GopS8,8.3">बिचार जीयरा करहु मेरा रांम बिन तिरिबौ नहीं |</l>
          <l xml:id="GopS8,8.3">जप तप कोटि कलेस साधैं आगैं काल तही तहीं |</l>
          <l xml:id="GopS8,8.3">बिष छाडि छमद छयल नित प्रति पीयौ हरि अंम्रित कथा |</l>
          <l xml:id="GopS8,8.3">तिहि रांम परम दयाल पाषै जनम मति षोवौ बृथा |</l>
          <l xml:id="GopS8,8.4">जुग जागै जीय सोवौ रे जुग सूवै जीय जागौ रे |</l>
          <l xml:id="GopS8,8.4">निसदिन रांम संभालिये चरणां हरिजी कां लागौ रे |</l>
          <l xml:id="GopS8,8.4">इक चरण सरण संभालि अनुदिन प्रीति करि ज्यूं पाईये |</l>
          <l xml:id="GopS8,8.4">भजि साध संगति पाप तजि मति निर्मल हरि गुण गाइए |</l>
          <l xml:id="GopS8,8.4">इक भगत बछल क्रिपा कोमल तास पद राषौ हीया |</l>
          <l xml:id="GopS8,8.4">बिष्नुदास रांम संभालि आतुर जुग सोवै जागौ जीया |</l>
          <l xml:id="GopS8,9.0">इतनां कहत तोहि कहा लागत रांम नांम लै सोवत जागत |</l>
          <l xml:id="GopS8,9.1">ध्रूं प्रहिलाद इहीं गुनि तारे रांम नांम अषिर हिरदै बिचारे |</l>
          <l xml:id="GopS8,9.2">रांम नांम सनकादिक राता रांम नांम निरभैपद दाता |</l>
          <l xml:id="GopS8,9.3">भणत नांमदेव भाव ऐसा जैसी मनसा लाभ तैसा |</l>
          <l xml:id="GopS8,10.0">जपि रांम महामंत्र रांम महा रांम रमैं रंमि रांम महा |</l>
          <l xml:id="GopS8,10.1">महादेव उपदेशी गौरी रांम महामंत्र लेसनि बौरी |</l>
          <l xml:id="GopS8,10.2">जिहि मंत्र नारद धूवहि पढावा सत संगति मिलि दासनि गावा |</l>
          <l xml:id="GopS8,10.3">आदि गुरू रघुनाथ उधरनां सकल अघ द्रुमति दल हरनां |</l>
          <l xml:id="GopS8,10.4">नांमौं भणैं रांम नांम पवित्रा रांम बिनां नांहीं मुकति अनंता |</l>
          <l xml:id="GopS8,11.0">कहि मन गोबिंद गोबिंद गोबिंदा |</l>
          <l xml:id="GopS8,11.0">चरन कवल चितवनि जिनि बिसरौ गोबिंद गोबिंद गोबिंदा |</l>
          <l xml:id="GopS8,11.1">अंतरि ग्रभ सहे दुष भारी आवत जात पर्यौ मैं हारी |</l>
          <l xml:id="GopS8,11.2">ताथैं नांमौं हरि गुण गावै बहुरि न भौजलि नियरे आवै |</l>
          <l xml:id="GopS8,12.0">लै रे मन रांम नांम निर्मल जल |</l>
          <l xml:id="GopS8,12.0">धोवै रे मन के मल तब भलै सच पावै |</l>
          <l xml:id="GopS8,12.1">हरि रस मैं बोरि बोरि पाप मैंल डारि निचोरि |</l>
          <l xml:id="GopS8,12.0">लै रे मन रांम नांम निर्मल जल |</l>
          <l xml:id="GopS8,12.0">धोवै रे मन के मल तब भलै सच पावै |</l>
          <l xml:id="GopS8,12.1">हरि रस मैं बोरि बोरि पाप मैंल डारि निचोरि |</l>
          <l xml:id="GopS8,12.1">इद्री निग्रह करि त्यूं इहै घांम दै रे |</l>
          <l xml:id="GopS8,12.2">जब जै है तन घटि जैसैं जीरण पाट जांत हैं फटि |</l>
          <l xml:id="GopS8,12.2">अनेक जतन कीयैं रे तेरैं बहुर्यौं हाथि न आइ है |</l>
          <l xml:id="GopS8,12.3">सूरदास मदन मोहन जस नव तन अमल सदा |</l>
          <l xml:id="GopS8,12.3">यातैं तौं यहु मल जै है |</l>
        </lg>
        <lg type="[Ś]">
          <l xml:id="GopS8,1">रांम सरीषौ रंग जब लग चित चिवहुटै नहीं |</l>
          <l xml:id="GopS8,1">तब लग दुष अभंग भींम भणैं भाजै नहीं |</l>
          <l xml:id="GopS8,2">काया का पङ रांम जल जे नर नहीं धोवंत |</l>
          <l xml:id="GopS8,2">भींम भणैं ते मांनवीं भै भै मैंला हुंत |</l>
        </lg>
        <lg type="[C]">
          <l xml:id="GopS8,13.0">रांम जपौं रे रांम जपौ रांम आपै रे निरभैपद बास |</l>
          <l xml:id="GopS8,13.1">प्रांणीं मोह लागौ मंदिर करै जांणौं भोग वीसै गौष अवास |</l>
          <l xml:id="GopS8,13.1">हरि नीं भगति बिनां भूलौ भमै मेल्ही नैं जाइसि निरास |</l>
          <l xml:id="GopS8,13.2">प्रांणीं कारवीं काया सोधतौ दिन प्रतै धो तौ दस बार |</l>
          <l xml:id="GopS8,13.2">हिद्रङानौ मैल न छाडियौ किम प्रांमि सिरे सिरजनहार |</l>
          <l xml:id="GopS8,13.3">प्रांणीं आछा अंबर ओढणैं हींडतौ अति मोङा मोङि |</l>
          <l xml:id="GopS8,13.3">हरि चरणां सेव्या नहीं तेन्हैं आभङें उपजै छै षोङि |</l>
          <l xml:id="GopS8,13.4">प्रांणीं नारी नैं मूकलै मोहि रह्यौ हसतां नवि कह्यौ हरि |</l>
          <l xml:id="GopS8,13.4">जुरा रे जोबन बाही गयौ तेन्हीं छूटि बांनी के ही परि |</l>
          <l xml:id="GopS8,13.5">प्रांणीं आपणौं आप बिचारियौं छूटिबौ नौं एह रे अपार |</l>
          <l xml:id="GopS8,13.5">रंगौ भणैं हरि सेविये परहरिये झूठौ संसार |</l>
          <l xml:id="GopS8,14.0">रांम रांम रांम रांम जौ न तूं जपिहै |</l>
          <l xml:id="GopS8,14.0">जहां जैहै तहां तूं तीन्यूं ताप तपिहै |</l>
          <l xml:id="GopS8,14.1">सुरसुरी तीर बिनां नीर दुष पैहै |</l>
          <l xml:id="GopS8,14.1">सुर तर तर तोहि दलिद्र संतैहै |</l>
          <l xml:id="GopS8,14.2">छूटिबे के जतनि बसेषैं बांध्यौ जाइगौ |</l>
          <l xml:id="GopS8,14.2">ह्वै है बिष भोजन जौ सुधा सांनि षाइगौ |</l>
          <l xml:id="GopS8,14.3">रांम सौ पुनीत कोऊ और नांहीं दूसरौ |</l>
          <l xml:id="GopS8,14.3">सुमिरि सु भोमि भयौ तुरसी सौ ऊसरौ |</l>
          <l xml:id="GopS8,15.0">हरि हरि हरि हरि जौ न तूं कहिहै |</l>
          <l xml:id="GopS8,15.0">सुष कें निकट बसैं अति दुष दहिहै |</l>
          <l xml:id="GopS8,15.1">इद्र कै असथांनि बैसि देह पीर पैहै |</l>
          <l xml:id="GopS8,15.1">बसि है अमरपुर मरि मरि जैहै |</l>
          <l xml:id="GopS8,15.2">चितामनि कर चढै न चिंतन ही होइगौ |</l>
          <l xml:id="GopS8,15.2">पारस सौ पाइ कैं परष बिनां षोइगौ |</l>
          <l xml:id="GopS8,15.3">कांमधेनि भुवन मैं कांम नांन पूरि है |</l>
          <l xml:id="GopS8,15.3">रसोई मैं पाक पूरि षैबे कूं झूरि है |</l>
          <l xml:id="GopS8,15.4">हरि सौ दयाल नांहीं गुरि कही पारिषा |</l>
          <l xml:id="GopS8,15.4">मोहन बिकारी बपु भजैं सुधा सारिषौ |</l>
        </lg>
        <lg type="[K]">
          <l xml:id="GopS8,3.1">रांम का नांव बिन मुगध नर दुष इतनौं भूचिसि दुनी |</l>
          <l xml:id="GopS8,3.2">भूष मरण भै परण स्वाद नहीं संसारा |</l>
          <l xml:id="GopS8,3.3">टुकङा कारणि फिरिसि दवा देतो दरबारां |</l>
          <l xml:id="GopS8,3.4">झंझि मारतौ झुल्यौ तरसि करि काया त्रासी |</l>
          <l xml:id="GopS8,3.5">पीटि काढि द्यौ परहौ चोर चोरी करि जासी |</l>
          <l xml:id="GopS8,3.6">जगत गुर कांइ जाच्यौ नहीं सबद पषैं काया सुनी |</l>
          <l xml:id="GopS8,4.1">रांम का नांव बिन मुगध नर दुष इतनौं भूचिसि दुनीं |</l>
          <l xml:id="GopS8,4.2">भूलिसि नांम भूधर तणौं तौ ऊंणां रति इतनीं सहिसि |</l>
          <l xml:id="GopS8,4.3">माता पिता नांल हसि बालापणि बुरौ दिषाइसि |</l>
          <l xml:id="GopS8,4.4">दङवङि जीया पछैं भलौ भोजन नहीं षाइसि |</l>
          <l xml:id="GopS8,4.5">अंगि बेदनि बेष रच सदा सु गल्यौही साल्यौ |</l>
          <l xml:id="GopS8,4.6">बोङौ अर झांफलौ पति पचांसूं टाल्यौ |</l>
          <l xml:id="GopS8,5.1">पायतण नहीं गलि गूदङौ राति दिवस रांमैं रहसि |</l>
          <l xml:id="GopS8,5.1">भूलिसि नांम भूधर तणौं तौ ऊंणां रति इतनी सहसि |</l>
        </lg>
        <lg type="[C]">
          <l xml:id="GopS8,16.0">रसनां रांम गुण रमि रस पीजै गुण अती निरमोलिक लीजै |</l>
          <l xml:id="GopS8,16.1">निर्गुण ब्रह्म जपौ रे भाई जिहि सुमिरत सुधि बुधि मति पाई |</l>
          <l xml:id="GopS8,16.2">बिष तजि रांम न जपिसि अभागे का बूडै लालच के लागे |</l>
          <l xml:id="GopS8,16.3">ते सब तिरे रांम रस स्वादी कहत कबीर बूडे बकबादी |</l>
          <l xml:id="GopS8,17.0">हरि भजि हरि भजि हरि भजि मूल |</l>
          <l xml:id="GopS8,17.0">बिन हरि भजन परै मुष धूल |</l>
          <l xml:id="GopS8,17.1">अनेक बार पसू ह्वै अवतर्यौ लष चौरासी भ्रमत फिर्यौ |</l>
          <l xml:id="GopS8,17.1">पापौ नहीं कहीं बिश्रांम सतगुरि सरणि कह्यौ नहीं रांम |</l>
          <l xml:id="GopS8,17.2">राज काज सुत बित सब जाइ अबिनासी सौं प्रीति लगाइ |</l>
          <l xml:id="GopS8,17.2">इहि उनमांन भगति ब्रत धरै जुरा मरण भौ संकुट टरै |</l>
          <l xml:id="GopS8,17.3">गुण सागर गोबिंद गुण गाइ अपणौं बिङद बिसरि जिनि जाइ |</l>
          <l xml:id="GopS8,17.3">प्रणवंत नांमदेव संत सधीर चरण सरण राषौ हरि नीर |</l>
          <l xml:id="GopS8,18.0">हरि पषैं नेटि निस्तार नांहीं मन मरण बांचि रे |</l>
          <l xml:id="GopS8,18.0">मुगध नेङौ बहै सकै तौ सूत करि सोचि मांही |</l>
          <l xml:id="GopS8,18.1">आपणौं इष्ट रघुनाथ रम पादि करि ऊबरै अमर फल अवसि षांहीं |</l>
          <l xml:id="GopS8,18.1">कोटि कारिज सरै कलपबृछि कनैं रहु भ्रमैं मति भूलि या छाडि छांहीं |</l>
          <l xml:id="GopS8,18.2">बि.ख्न सुर साध सिव सकल जोगी जिके त्रिषा रूचि प्रेम सूं पीपौ तांहीं |</l>
          <l xml:id="GopS8,18.2">सु तौ हरदास कहै अगम ऊंचौ उहां भवर ह्वै भेद ले भलैं जांहीं |</l>
          <l xml:id="GopS8,19.0">क्रिष्न कथा बिनि क्रिष्न नांम बिनु कृ.ख्न भगति बिन दिवस जात |</l>
          <l xml:id="GopS8,19.0">ते प्रांणीं काहे कूं जीवत नांहीं क्रिस्न मिलन की बात |</l>
          <l xml:id="GopS8,19.1">हरि हरि कृष्न कृष्न कहि माधौ रांम कृष्न रसनां असफूट रट |</l>
          <l xml:id="GopS8,19.1">मानुष जनम कहां पांवहिगे ध्पांन करहि घन स्वांमि चतुर नट |</l>
          <l xml:id="GopS8,19.2">जौ इहि लोक परम सुष राषत अरु परलोक करति प्रतिपालु |</l>
          <l xml:id="GopS8,19.2">परमांनंददास कौ ठाकुर आरति भंजन दीनदयालु |</l>
          <l xml:id="GopS8,20.0">मन तैं रांम नांम सुमरणां बिन जनम बाहि षोपौ |</l>
          <l xml:id="GopS8,20.0">रंचक सुष कारणैं तैं अंत काल बिग%रूयौ |</l>
          <l xml:id="GopS8,20.1">साध संगति भगति बिनां जनम अकारथ जाई |</l>
          <l xml:id="GopS8,20.1">जुवारी ज्यूं हाथ झारि चाल्यौ छिटकाई |</l>
          <l xml:id="GopS8,20.2">कांम क्रोध लोभ मोह माया मन मोद्यौ |</l>
          <l xml:id="GopS8,20.2">गोबिंदा गुण चिति बिसारि कवन नींद स%रूयौ |</l>
          <l xml:id="GopS8,20.3">कहै श्रीरंग सोचि बिचारि भरमि भूलौ अंधा |</l>
          <l xml:id="GopS8,20.3">निज करनीं रांम नांम अवर सकल धंधा |</l>
          <l xml:id="GopS8,21.0">मनां रे रांम सुमरि रांम सुमरि रांम सुमरि भाई |</l>
          <l xml:id="GopS8,21.0">रांम नांम सुमरे बिनां बूडत है अधिकाई |</l>
          <l xml:id="GopS8,21.1">दारा सुत ग्रेह नेह संपति अधिकाई |</l>
          <l xml:id="GopS8,21.1">यामैं कछू नांहि तेरौ काल अवधि आई |</l>
          <l xml:id="GopS8,21.2">अजामेल गज गनिका पतित करम कीन्हां |</l>
          <l xml:id="GopS8,21.2">ते ऊतिरि पार गए रांम नांम लीन्हां |</l>
          <l xml:id="GopS8,21.3">स्वांन सूकर काग कीनौं तऊ लाज न लाई |</l>
          <l xml:id="GopS8,21.3">रांम नांम अंमृत छाडि काहे बिष षाई |</l>
          <l xml:id="GopS8,21.4">तजि भर्म कर्म बिधि निषेद रांम नांम लेही |</l>
          <l xml:id="GopS8,21.4">जन कबीर गुर प्रसाद रांम करि सनेही |</l>
          <l xml:id="GopS8,22.0">रांम नांम तत काहे न बोलै रे मन मूंढ अनंत जिनि डोलै |</l>
          <l xml:id="GopS8,22.1">भूला भरमत जनम गंमावै यहु रस रसनां काहे न गावै |</l>
          <l xml:id="GopS8,22.2">क्या झषि औरै परत जंजालै बांनीं बिमल हरि काहे न संभालै |</l>
          <l xml:id="GopS8,22.3">रांम बिसारि जनम जिनि षोवै जपिलै जीवनि साफिल होवै |</l>
          <l xml:id="GopS8,22.4">सार सुधा र सदा रस पीजै दादू तन धरि लाहा लीजै |</l>
          <l xml:id="GopS8,23.0">पायौ पायौ धन निर्धन ज्यूं बारंबार संभारूं |</l>
          <l xml:id="GopS8,23.0">गोबिद के चरनांरबिंद अब न जीय बिसारूं |</l>
          <l xml:id="GopS8,23.1">सुधा लबध: भंजन भरि करथैं कत डारूं |</l>
          <l xml:id="GopS8,23.1">रंचक सुष काच लागि हेम टूक हारूं |</l>
          <l xml:id="GopS8,23.2">दुर्लभ तन सुलभ पायौ सो कत बृथा हारूं |</l>
          <l xml:id="GopS8,23.2">निरषत निज अपनैं पाइ कत कुठार मारूं |</l>
          <l xml:id="GopS8,23.3">माधौदास जगनाथ चित न बिसारूं |</l>
          <l xml:id="GopS8,23.3">आंन आस दार न दुष काहे न निवारूं |</l>
          <l xml:id="GopS8,24.0">रह्यौ हरि सुमिरन कौ पछितायौ |</l>
          <l xml:id="GopS8,24.0">यहु मन राचि राचि अर बिरच्यौ कियौ आपनौं भायौ |</l>
          <l xml:id="GopS8,24.1">मम क्रित दोष अथाहत रंगनि तिरि नहि सक्यौ रे सवायौ |</l>
          <l xml:id="GopS8,24.1">डार्यौ जाल काल गहि षैच्यौ भयौ मींन कौ हायौ |</l>
          <l xml:id="GopS8,24.2">पत्र कलित्र सजन बंध बिग्रह तिनि मिलि आप बंधायौ |</l>
          <l xml:id="GopS8,24.2">ममता लोभ स्वाद कै लालचि रसनां रांम न गायौ |</l>
          <l xml:id="GopS8,24.3">कीर पढावत गनिका तारी ब्याध परम पद पायौ |</l>
          <l xml:id="GopS8,24.3">ऐसौ सूर नहीं कोई संम्रथ मिटत महा जम दायौ |</l>
          <l xml:id="GopS8,25.0">काहे कूं होत तिन हूंते हरवा नां सुर नेह देह के दाहक |</l>
          <l xml:id="GopS8,25.0">अजहूं तूं संमझि अरे मन भरवा |</l>
          <l xml:id="GopS8,25.1">ताके चरन कवल किन सेवै जाके सिव सनकादिक बरवा |</l>
          <l xml:id="GopS8,25.1">निगम नेति जाहि रटत रैंनि दिन हरि समांन नांहि न को गरवा |</l>
          <l xml:id="GopS8,25.2">क्यूं गज त्रिषा जात बिन सलिता जौ जल पीयौ तनक भरि नरवा |</l>
          <l xml:id="GopS8,25.2">जन तिलोक सुष सकल भजन बिन ज्यूं सिसु रचे रेत के घरवा |</l>
          <l xml:id="GopS8,26.0">रांम नांम सुमिरी रे मनां भव बधन छूटै या तनां |</l>
          <l xml:id="GopS8,26.1">रांम नांम भौजल तारिका रांम बांचूं नैंनैंणें आंन का |</l>
          <l xml:id="GopS8,26.2">रे मन रांम बिसारिका हीरा कौडी बरै हारि मां |</l>
          <l xml:id="GopS8,26.3">रांम नांमांची करि नाव री ता चढि भौसागर तिरी |</l>
          <l xml:id="GopS8,26.4">रांम नांमांची मजया गोङी गूंगा की जैसी साकरी |</l>
          <l xml:id="GopS8,26.5">रांम नांमांचा करि अभ्यासा रांम सुमिरै नांमदेव दासा |</l>
          <l xml:id="GopS8,27.0">हो नर नीका है हरि नांम |</l>
          <l xml:id="GopS8,27.0">दूजा नहीं नांव बिन नीका कहि ले केवल रांम |</l>
          <l xml:id="GopS8,27.1">निर्मल सदा एक अबिनासी अजर अकल रस ऐसा |</l>
          <l xml:id="GopS8,27.1">दिढ गहि राषि मूल मन मांहीं निरषि देषि निज कैसा |</l>
          <l xml:id="GopS8,27.2">यहु रस मीठा महा अमींरस अमर अनूपम पीवै |</l>
          <l xml:id="GopS8,27.2">राता रहै प्रेम सूं माता ऐसैं जुगि जुगि जीवै |</l>
          <l xml:id="GopS8,27.3">दुजा नहीं और को ऐसा गुर अंजन करि सूझै |</l>
          <l xml:id="GopS8,27.3">दादू मोटे भाग हमारे दास बमेकी बूझै |</l>
          <l xml:id="GopS8,28.0">जल की बूंद तैं रच्यौ ऐसौ नीकौ साज चेति रे अचेत प्रांणीं |</l>
          <l xml:id="GopS8,28.0">षोवत है कौंनैं काज उठि कैं आतुर जपि अपनौं सिर कौ ताज |</l>
          <l xml:id="GopS8,28.0">तासमि और नहीं राजनि कौ राज |</l>
          <l xml:id="GopS8,28.1">मनिषा जनम पायौ साधनि सब निगायौ |</l>
          <l xml:id="GopS8,28.1">बारबार कैसैं पावै उतिम जिहाज षेवट गुर तारै |</l>
          <l xml:id="GopS8,28.1">भौजल बिषम आरै पतित पांवन नांव गरीब निवाज |</l>
          <l xml:id="GopS8,29.0">हरि कैं नांइ गहर जिनि करऊ रांम नांम चित मुषां न धरऊ |</l>
          <l xml:id="GopS8,29.1">जैसैं सती तजै सिंगार ऐसैं जीयरा करम निवार |</l>
          <l xml:id="GopS8,29.2">राग दोष दहूं मैं एक न भाषि कदाचि उपजै तौ चितां न राषि |</l>
          <l xml:id="GopS8,29.3">भूलैं बिसरि गहर जौ होई कहै कबीर हरि का कसि हौ मोही |</l>
          <l xml:id="GopS8,30.0">तौ जीजौ गोबिंद चरणां नहींतर जनम बृथा जगि भरणां |</l>
          <l xml:id="GopS8,30.1">जा दिन भजिसि न गोबिंद नांमां ता दिन प्रांण पतन करि रांमां |</l>
          <l xml:id="GopS8,30.2">आपा उधारि लै यहू मत नीका रांम नांम जपि प्रणवैं पीपा |</l>
          <l xml:id="GopS8,31.0">रांम नांम बोलि निरबांण बांणीं जिभ्या आंन मिथ्या करि जांणीं |</l>
          <l xml:id="GopS8,31.1">को को न तारे को न उधारे बैकुंठनाथा षसम हमारे |</l>
          <l xml:id="GopS8,31.2">सोने की भालि पाषांण बेधीला झींझ फूटी रांम नाम अकेला |</l>
          <l xml:id="GopS8,31.3">सप्त पुरी नौ ऊषर भाई रांम बिनां कौणैं गति पाई |</l>
          <l xml:id="GopS8,31.4">माटी देषि माटी कहा भुलांनां कहि समझावै दास नांमां |</l>
          <l xml:id="GopS8,32.0">रांम भणि रांम भणि रांम चिंतामनि |</l>
          <l xml:id="GopS8,32.0">तेरे भाग बडे पायौ छाडै जिनि |</l>
          <l xml:id="GopS8,32.1">असंत संगति जिनि जाइ रे भुलाइ साध संगति मिलि हरि गुन गाइ |</l>
          <l xml:id="GopS8,32.2">रिद्य कवल मैं राषि लुकाइ प्रेम गांठि दे ज्यूं छूटि न जाइ |</l>
          <l xml:id="GopS8,32.3">अष्ट सिधि नव निधि नांव मंझारि कहै कबीर भजि चरन मुरारि |</l>
        </lg>
        <lg type="[Ś]">
          <l xml:id="GopS8,6">साहिबजी के नांव मैं बिरहा पीङ पुकार |</l>
          <l xml:id="GopS8,6">तालाबेली रोवणां दादू है दीदार |</l>
          <l xml:id="GopS8,7">साहिबजी के नांव मैं भाव भगति बिसवास |</l>
          <l xml:id="GopS8,7">लै समाधि लागा रहै दादू सांई पास |</l>
          <l xml:id="GopS8,8">साहिबजी के नांव मां मति बुधि ग्यांन बिचार |</l>
          <l xml:id="GopS8,8">प्रेम प्रीति सनेह सुष दादू जोति अपार |</l>
          <l xml:id="GopS8,9">साहिबजी के नांव मां सब कुछ भरे भंडार |</l>
          <l xml:id="GopS8,9">नूर तेज अनंत है दादू सिरजनहार |</l>
          <l xml:id="GopS8,10">जिसमैं सब कुछ सो लिया निरंजन का नांव |</l>
          <l xml:id="GopS8,10">दादू हिरदै राषिये मैं बलिहारी जांउं |</l>
      </lg>
      <lg type="[C]">
        <l xml:id="GopS8,33.0">मिल्यौ रे चाहिये तासूं इब मिलि रहिये |</l>
        <l xml:id="GopS8,33.0">करम करींदो जारि बिभूति करिये |</l>
        <l xml:id="GopS8,33.1">काया मेरी मधु पुरी जिम जल छइये |</l>
        <l xml:id="GopS8,33.1">आतमां बिरोलि रसनां रांम नांम कहिये |</l>
        <l xml:id="GopS8,33.2">काष्ट ग्रभ बैसांदर रहिये |</l>
        <l xml:id="GopS8,33.2">मंथन करत पूरब जनम कूं दहिये |</l>
        <l xml:id="GopS8,33.3">कागद कदली फलहि बिनासा |</l>
        <l xml:id="GopS8,33.3">सोझइया संगति आवागवन कौ नासा |</l>
        <l xml:id="GopS8,34.0">वाल्हा माह्रा प्रेम भगति रस पीजिये रमिये रमिता रांम माह्ररा वाल्हा रे |</l>
        <l xml:id="GopS8,34.0">रिदा कंवलं मै राषिये उतिम एहज ठांम माह्रा वाल्हा रे |</l>
        <l xml:id="GopS8,34.1">सतगुर सरणैं अनसरै साध समागम थाइ माह्रा वाल्हा रे |</l>
        <l xml:id="GopS8,34.1">बांणीं ब्रह्म बषांणियैं आंनंद मां दिन जाइ माह्रा वाल्हा रे |</l>
        <l xml:id="GopS8,34.2">आतम अनभै ऊपजै उपजै ब्रह्म गियांन माह्रा वाल्हा रे |</l>
        <l xml:id="GopS8,34.2">सुष सागर मैं झूलिये साचौ ए असांन माह्रा वाल्हा रे |</l>
        <l xml:id="GopS8,34.3">भव बंधन सब छूटिये करम न लागै कोइ माह्रा वाल्हा रे |</l>
        <l xml:id="GopS8,34.3">जीवन मुकति फल प्रांमियैं अभै अमरपद होइ माह्रा वाल्हा रे |</l>
        <l xml:id="GopS8,34.4">अठ सिधि नव निधि आंगणैं परम पदारथ चार माह्रा वाल्हा रे |</l>
        <l xml:id="GopS8,34.4">दादू जन देषै नहीं राता सिरजनहार माह्रा वाल्हा रे |</l>
        <l xml:id="GopS8,35.0">हमारौ मन माई रांम नांम रंगि रातौ |</l>
        <l xml:id="GopS8,35.0">पीव पीव करै पीव कौं जांनैं मगन रहै रसि मातौ |</l>
        <l xml:id="GopS8,35.1">सदा सील संतोष सुहावत चरन कवल मन बाधौ |</l>
        <l xml:id="GopS8,35.1">हिरदा मांहि जतन करि राषूं मांनूं रंक धन लाधौ |</l>
        <l xml:id="GopS8,35.2">प्रेम भगति प्रीति हरि जांनैं हरि सेवा सुषदाई |</l>
        <l xml:id="GopS8,35.2">ग्यांन ध्यांन मोहन कौ मेरै कंप न लागै काई |</l>
        <l xml:id="GopS8,35.3">संगि सदा हेत हरि भागै अंगि और नहीं आवै |</l>
        <l xml:id="GopS8,35.3">दादू दीन दयाल दमोदर सार सुधारस भावै |</l>
        <l xml:id="GopS8,36.0">माधइयौ माधइयौ मीठौ री माइ |</l>
        <l xml:id="GopS8,36.0">माहवौ माहवौ भेटियौ आइ |</l>
        <l xml:id="GopS8,36.1">कांन्हइयौ कान्हइयौ करतां जाइ केसवौ केसवो केसवो धाइ |</l>
        <l xml:id="GopS8,36.2">भूधरौ भूधरौ भूधरौ भाइ रांमइयौ रांमइयौ रह्यौ समाइ |</l>
        <l xml:id="GopS8,36.3">नरहरि नरहरि नरहरि राइ गोबिंद गोबिंद दौ दादू गाइ |</l>
        <l xml:id="GopS8,37.0">रांमजी कौ नांव पियारौ मोहि चिंतामनि ज्यूं राषूं पोइ |</l>
        <l xml:id="GopS8,37.1">बिसरि न जांउं न मेल्हूं षोइ गुर प्रासादैं पाया सोइ |</l>
        <l xml:id="GopS8,37.2">भागा भर्म परम सुष होइ सिंध बूंद अंतर नहीं कोइ |</l>
        <l xml:id="GopS8,37.3">मिलि गई बूंद अपनपौ षोइ तब हरदास कहन कूं दोइ |</l>
        <l xml:id="GopS8,38.0">मीठौ लागै माहुवौ निज नांव तुम्हारौ |</l>
        <l xml:id="GopS8,38.0">दीन दयाल दया करौ भौ पारि उतारौ |</l>
        <l xml:id="GopS8,38.1">रस रसनां साकर मिल्यौ सतगुरि ले पायौ |</l>
        <l xml:id="GopS8,38.1">अंगि अंमीं रस संचर्यौ रांम नांम दिढायौ |</l>
        <l xml:id="GopS8,38.2">ज्यूं पांन तंबोली सारवै त्यूं हिरदै संभारूं |</l>
        <l xml:id="GopS8,38.2">प्रेम नीर ले भीजऊं बिसरूं तौ हारूं |</l>
        <l xml:id="GopS8,38.3">क्रित करणीं कूंङी सबै सति नांव तुम्हारौ |</l>
        <l xml:id="GopS8,38.3">परस कहै मेल्हूं नहीं मोनैं षरौ पियारौ |</l>
        <l xml:id="GopS8,39.0">साचौ रे धन रांम नांम आदि अंति सो आवै कांम |</l>
        <l xml:id="GopS8,39.1">साधू जन की सेवा करौ रांम रसांइन पीवो तिरौ |</l>
        <l xml:id="GopS8,39.2">रांम नांम है ऐसा बली लष चौरासी षङ भङ टली |</l>
        <l xml:id="GopS8,39.3">परस कहै रिण मोटौ टल्यौ जम दांनीं नौ कागद बल्यौ |</l>
        <l xml:id="GopS8,40.0">रांम चिंतामणि जै कोई च्यंतै इहि बिधि सो त्रिहूं लोकहि जीतै |</l>
        <l xml:id="GopS8,40.1">जौ जीय थैं उपजै बेसास धरनि गगन बिचि फलै अकास |</l>
        <l xml:id="GopS8,40.2">ब्रह्म धरणि तहां ल्यौ जङ लागी |</l>
        <l xml:id="GopS8,40.2">सुमिरण जल बुधि कूंपल जागी |</l>
        <l xml:id="GopS8,40.3">रांम चिंतामणि चित दे गाई अष्ट महा सिधि लागै पाई |</l>
        <l xml:id="GopS8,40.4">कहि नापा ऐसैं जन जीवै बिण मुष विरष धरणि रस पीवै |</l>
        <l xml:id="GopS8,41.0">हरि नांमैं दिन जाइ रे जाकौ सोई दिन लेषै लाइ रे ताकौ |</l>
        <l xml:id="GopS8,41.1">हरि नांमैं जन जागै जाकै गोबिंद साथी आगै |</l>
        <l xml:id="GopS8,41.2">दीपक एक अभंगा तामैं सुर नर पडैं पतंगा |</l>
        <l xml:id="GopS8,41.3">ऊंच नीच समसरिया ताथैं जन कबीर निसतरिया |</l>
        <l xml:id="GopS8,42.0">लाधौ तौ लाधौ रे मैं रांम रसांइन लाधौ |</l>
        <l xml:id="GopS8,42.0">प्रेमैं पाटैं सत्रैं प%रूयौ कंवलै बाधौ |</l>
        <l xml:id="GopS8,42.1">रांम नांम तत सार सुमरि सुमरि जन उतरे पार |</l>
        <l xml:id="GopS8,42.2">कृष्न जननीं कृ.ख्न पिता कृस बंधू भौ तारिता |</l>
        <l xml:id="GopS8,42.3">भणत नांमदेव हरि हरि गांऊं बहुरि न जोनीं संकुट आंऊं |</l>
        <l xml:id="GopS8,43.0">संतौ और कहौ क्या कहिये |</l>
        <l xml:id="GopS8,43.0">हम तुम सीष इहै सतगुर की निकटि रांम कै रहिये |</l>
        <l xml:id="GopS8,43.1">हम तुम मांहिं बसै सो स्वांमीं साचे सौं सच लहिये |</l>
        <l xml:id="GopS8,43.1">दरसन परसन जुगि जुगि कीजै काहे कूं दुष सहिये |</l>
        <l xml:id="GopS8,43.2">हम तुम संगि निकटि रहै नेरैं हरि केवल कर गहिये |</l>
        <l xml:id="GopS8,43.2">चरन कवल छाडि करि ऐसे अनत काहे कूं बहिये |</l>
        <l xml:id="GopS8,43.3">हम तुम तारण तेज घन सुंदर नीके सौं निर बहिये |</l>
        <l xml:id="GopS8,43.3">दादू देषु और दुष सबही तामैं तन क्यूं दहिये |</l>
        <l xml:id="GopS8,44.0">सुमिरंन रांम को नित कीजै |</l>
        <l xml:id="GopS8,44.0">निर्मल हरि जस साध संगति मिलि प्रेम सहित रस पीजै |</l>
        <l xml:id="GopS8,44.1">झूठी माया मोह बिषै रस सो मन तैं त्यागीजै |</l>
        <l xml:id="GopS8,44.1">हिरदै कवल मै निसदिन हरि हरि यह अवलंबन जीजै |</l>
        <l xml:id="GopS8,44.2">तन मन धन सब मनसा बाचा रांम समरपन कीजै |</l>
        <l xml:id="GopS8,44.2">कहै कबीर कछू और न जाचूं चरण सरण दत दीजै |</l>
        <l xml:id="GopS8,45.0">भाई रे रांम अमलि मेरां मन राता बिसरौं तौ बायङि आवै |</l>
        <l xml:id="GopS8,45.0">आवागवन बिथा मेरे तन की हरि बिन कौंण छुडावै |</l>
        <l xml:id="GopS8,45.1">जोनी फिरै तोहि नहि पूजौं जपूं अजोनीं संभा |</l>
        <l xml:id="GopS8,45.1">चंद सूर दोइ दीपक ज%रूया गगन रच्या बिन थंभा |</l>
        <l xml:id="GopS8,45.2">मनि हरि जांन्यां हरि मन जान्यां पूरब प्रीति सगाई |</l>
        <l xml:id="GopS8,45.2">हरि रंगि राच्य रह्या मेरा मन सो रंग कबहूं न जाई |</l>
        <l xml:id="GopS8,45.3">मन की चिंता सबही डहक्या भरम भूत होइ लाग्या |</l>
        <l xml:id="GopS8,45.3">पीपौ कहै सकल जग सोवै हरि सुमिरै ते जाग्या |</l>
        <l xml:id="GopS8,46.0">काट्यौ चाहै बिषम ब्याधि तौ रांम नांम निज ओषदि साधि |</l>
        <l xml:id="GopS8,46.1">छाडि बयारे पंच कंद कांम क्रोध लोभ मोह मंद |</l>
        <l xml:id="GopS8,46.1">भवन गही दिढ साध संग ज्यूं बाइ न कबहूं परसै अंग |</l>
        <l xml:id="GopS8,46.2">या ओषदि गुरि दई बताइ ए अनेक निरभै भये साधि ताहि |</l>
        <l xml:id="GopS8,46.2">नांम कबीरा अरु जैदेव कहि बेणीं तिनि लह्या भेव |</l>
        <l xml:id="GopS8,47.0">ऐसैं हरि के सरन आव रे |</l>
        <l xml:id="GopS8,47.0">जा सुमिरत सीतलता तन मैं कबहूं न लागत तात बावरे |</l>
        <l xml:id="GopS8,47.1">सिव बिरंचि सुर नर मुनि सेवा सकल बियापी जांन रावरे |</l>
        <l xml:id="GopS8,47.1">सो ठाकुर इंछा सब पूरन राषत जन कौ मांन भाव रे |</l>
        <l xml:id="GopS8,47.2">भगति हेति नर देही पाई भलौ बन्यूं है इहै बनाव रे |</l>
        <l xml:id="GopS8,47.2">ध्रू प्रहिलाद अटर जिनि राषे बिद्यापति तूं ताहि गाव रे |</l>
        <l xml:id="GopS8,48.0">रांम संभालिये रे प्रभू मेरौ दीनांनाथ दयाल |</l>
        <l xml:id="GopS8,48.1">करता सबका रांम है रे भरता सबका रांम |</l>
        <l xml:id="GopS8,48.1">हरता सबका रांम है तहां दूजे का नहीं कर्म |</l>
        <l xml:id="GopS8,48.2">आदि सकल का एक है रे मधि सकल का एक |</l>
        <l xml:id="GopS8,48.2">अंति सकल का एक है बछनागर बझा बबेक |</l>
        <l xml:id="GopS8,49.0">मेरे मन भईयां रां कहौ रांम नांम मोहि सहजि सुनावो |</l>
        <l xml:id="GopS8,49.0">उन चरननि मन की न रहौ |</l>
        <l xml:id="GopS8,49.1">रांम नांम लेहि संत सुहावै कोई कहौ सब सीस सहौ |</l>
        <l xml:id="GopS8,49.1">वाही सूं मन जोरें राषौ नीकैं रासि लियैं निबहौ |</l>
        <l xml:id="GopS8,49.2">कहत सुनत तेरौ कछू न जावै पापनि छेदनि सोई लहौ |</l>
        <l xml:id="GopS8,49.2">दादू रे जन हरि गुन गावौ कालैं जालैं फेरि दहौ |</l>
        <l xml:id="GopS8,50.0">रसनां तूं रांमहि नैंक गाव री चढि बैकुंठ निसरनी हरि पद |</l>
        <l xml:id="GopS8,50.0">प्रेम प्रसाद पाव री |</l>
        <l xml:id="GopS8,50.1">छाडि पराई निंद्या ब्यंद्या भगवंत सुजस सुनाव री |</l>
        <l xml:id="GopS8,50.1">इहि कलिकाल गुपाल भजन बिन सुपिनैं हूं सुष न पाव री |</l>
        <l xml:id="GopS8,50.2">इहि देही षेही कैं करन छिन छिन घटत आव री |</l>
        <l xml:id="GopS8,50.2">भौसागर तिरिबे के कारंन पांवन नांव नाव री |</l>
        <l xml:id="GopS8,50.3">हरि बिमुषनि कौ अंन पांनीं आजते काली धार बहाव री |</l>
        <l xml:id="GopS8,50.3">दास अनिन की जूठनि ऊपरि ब्यासहि रुचि उपजाव री |</l>
        <l xml:id="GopS8,51.0">जननीं तूं जोबन हरिबा सूं आव्यौ तूं करिबा |</l>
        <l xml:id="GopS8,51.0">सारंगधरनी सेवा न कीधी फोकट फेरौ फिरिबा |</l>
        <l xml:id="GopS8,51.1">दस मास ऊंधै मुष रहिनैं मंल मुंत्र बहु पीधां |</l>
        <l xml:id="GopS8,51.1">इटलां कष्ट षवीनैं आव्यौं केहा सुकृत कीधां |</l>
        <l xml:id="GopS8,51.2">भाव भगतें साध न पूज्या चरणांम्रित नहीं प्रस्या |</l>
        <l xml:id="GopS8,51.2">पापीनीं तां संगति करी नैं परपातिग परकास्या |</l>
        <l xml:id="GopS8,51.3">अंतरजांमीं छतौ न जांण्यौं कां हींडै मोह बाह्यौ |</l>
        <l xml:id="GopS8,51.3">भीम भणैं हरि नांम बिनां रे किम छूटिसि जंम साह्यौ |</l>
        </lg>
        <lg type="[Ś]">
          <l xml:id="GopS8,11">मारगि माल्हंतां सेज सुवंतां भावै जार भणींजै |</l>
          <l xml:id="GopS8,11">नांम लीयां तूंसै नाराइंण सो नांमडौ कांइ न लीजै |</l>
          <l xml:id="GopS8,12">नारांइण कौ नांमडौ भूं छांहीं भल बैंण |</l>
          <l xml:id="GopS8,12">चोपड थैं चंगौ थयौ जेहूं तेहूं षैंण |</l>
          <l xml:id="GopS8,13">सुतौ बैठौ उठियौ गाल्ही दौ गैंदौ |</l>
          <l xml:id="GopS8,13">असां तुसां जी तांतडी बाटडि यैं बैंदौ |</l>
          <l xml:id="GopS8,14">जे घुरघडी न कीन्ह सांईं तो दीदार के |</l>
          <l xml:id="GopS8,14">केही हुज करींन्ह सोपै पंजू रब दा |</l>
          <l xml:id="GopS8,15">झालांगे उठि नांव जपि निसबासुरि आराधि |</l>
          <l xml:id="GopS8,15">काढा तुझैं न ब्यापई नांनिका मिटै उपाधि |</l>
          <l xml:id="GopS8,16">मसांणेषु पुरांणेषु कामांती जा मती |</l>
          <l xml:id="GopS8,16">सा मती स्रब कालेषु नर ते पाप न लिपते |</l>
          <l xml:id="GopS8,17">सुमिरण सूं संसा मिटै सुमिरण सूं दुष जांहि |</l>
          <l xml:id="GopS8,17">सुमिरण सूं सुष ऊपजै जगंनाथ जक मांहि |</l>
          <l xml:id="GopS8,18">भजन करत भौ भ्रम सब जांहि जनम के पाप |</l>
          <l xml:id="GopS8,18">जगंनाथ जीय की जलणि मिटैं सकल संताप |</l>
          <l xml:id="GopS8,19">स्वास एक हरि नांव सूं सकल सुरति मन लाइ |</l>
          <l xml:id="GopS8,19">कर्म कालिमां जीव की जगंनाथ सब जाइ |</l>
          <l xml:id="GopS8,20">सासैं सास सुमिरण करै जपै धणीं का जाप |</l>
          <l xml:id="GopS8,20">जगंनाथ संसार की कछू न ब्यापै ताप |</l>
          <l xml:id="GopS8,21">ज्यूं महषी जल मांहीं पैसै मांछर निकटि न आइ |</l>
          <l xml:id="GopS8,21">यौं गुण क्रम ब्याप्रति जीव की नांव लेत मिटि जाइ |</l>
          <l xml:id="GopS8,22">बहुत भजौ थोडा भजौ सुमिरन थैं अघ जांहि |</l>
          <l xml:id="GopS8,22">जौ लग जड धरती महैं तरवर सूकै नांहि |</l>
          <l xml:id="GopS8,23">बहुत करौ थोडी करौ सेवा मुजरै होइ |</l>
          <l xml:id="GopS8,23">मोहन अंगुरी कंपतां दाग न देवै कोइ |</l>
          <l xml:id="GopS8,24">सुत की आरत्य माता जांनीं अस्थनि पांन्हौं आइ |</l>
          <l xml:id="GopS8,24">यौं अंतरजांमीं प्रगटै जे जीव भजन कराइ |</l>
          <l xml:id="GopS8,25">टोटी टोटी मांगतां माता रोटी देइ |</l>
          <l xml:id="GopS8,25">षिजमति षाली नां पडै जीव नांव धणीं का लेइ |</l>
          <l xml:id="GopS8,26">कह्या करि र जु प्रीति सूं लीया अउह का नांव |</l>
          <l xml:id="GopS8,26">मोहन मांनीं बंदिगी जांन राइ बलि जांउं |</l>
          <l xml:id="GopS8,27">सींग सींग करि उधर्या सुधि साच सनेह |</l>
          <l xml:id="GopS8,27">संम्रथ पूरै कांमनां जीव नांव निरंजन लेह |</l>
          <l xml:id="GopS8,28">मोहन रोटी षांड की मिसरी रस दीठा |</l>
          <l xml:id="GopS8,28">ऐसा हरि का नांव है सब ही दिसि मीठा |</l>
          <l xml:id="GopS8,29">प्यासे कूं सायर मिलै तौ क हाथा घण जाइ |</l>
          <l xml:id="GopS8,29">जैमल प्यासा नीर का तौ पीवत बार लाइ |</l>
          <l xml:id="GopS8,30">भूषे कूं भोजन मिलै तौ बेगि न काहे षाइ |</l>
          <l xml:id="GopS8,30">जैमल ढील न कीजिये मति षुध्या मिटि जाइ |</l>
          <l xml:id="GopS8,31">जैसैं रे षांड की पोली षीरैं घ्रितैं मांहैं बोली |</l>
          <l xml:id="GopS8,31">होता होती सनमुष भ्रम न कीजै |</l>
          <l xml:id="GopS8,32">गावै कृत बेणींदास वोषद सहजैं प्रकास |</l>
          <l xml:id="GopS8,32">अंम्रित पीया पछैं बिष न पीजै |</l>
          <l xml:id="GopS8,33">जितं तेन जितं तेन जितं तेन निश्चतं |</l>
          <l xml:id="GopS8,33">जिहिव्याग्रे बर्तते यस्य हरिरताक्षरछयं |</l>
          <l xml:id="GopS8,34">हरेनां"र्मैंव हरेर्नामैव हरेर्नामैव ममजीवनं |</l>
          <l xml:id="GopS8,34">कलौर्नास्तेव नास्तेव गत्यर्निथा |</l>
          <l xml:id="GopS8,35">आसारे घोर संसारे सारमेकं निर्ष्यतं |</l>
          <l xml:id="GopS8,35">समस्त लोक पालानां सारमाराधनंहरी |</l>
          <l xml:id="GopS8,36">रांम रांम रामेतरांम रमो रांम मनोरमे |</l>
          <l xml:id="GopS8,36">सहश्र नाम समंतुल्यं श्रीरांम नांम बारांगणे |</l>
          <l xml:id="GopS8,37">कबीर कहता जात हौं सुनता है सब कोइ |</l>
          <l xml:id="GopS8,37">रांम कहैं भला होइगा नहींतर भला न होइ |</l>
          <l xml:id="GopS8,38">साहानितदिम: दछिंद्रं साचांधंवडमुकतकं |</l>
          <l xml:id="GopS8,38">जिन महूरत छिन ब्याधी बासुदेवं न च्यंतये |</l>
        </lg>
        <lg type="[C]">
          <l xml:id="GopS8,52.0">लै हरि नांम लै हरि नांम रसनां रंगि ल्यौ सरै सव कांम |</l>
          <l xml:id="GopS8,52.1">जिभ्या हैया अलष भाषणीं रांम न सुमिरै है पापणीं |</l>
          <l xml:id="GopS8,52.2">जिभ्या तोपैं मांगूं दांन गाइलै गोबिंद छाडि दे आंन |</l>
          <l xml:id="GopS8,52.3">जिभ्या काटि करूं नौ षंड जपिलै अनंत कोटि ब्रह्मंड |</l>
          <l xml:id="GopS8,52.4">जप तप तीरथ भये सकांम नांमदेव कहै मोहि तारैगौ रांम |</l>
          <l xml:id="GopS8,53.0">सुन्यौं मैं दीन कौ दयाल देव परम दांनि दाता |</l>
          <l xml:id="GopS8,53.0">जैसी है ब्रिदावली जगत कौ पित माता |</l>
          <l xml:id="GopS8,53.1">ब्याध गीध गज गनिका इनमैं कौंन ग्याता |</l>
          <l xml:id="GopS8,53.1">रांम कहत आंम कह्यौ जान्यूं नहीं जाता |</l>
          <l xml:id="GopS8,53.2">मागिये प्रभू सूर त्याग तन मन दोऊ राता |</l>
          <l xml:id="GopS8,53.2">अपनी मोहि भगति दीजै राषिये यह नाता |</l>
        </lg>
      </div>
    </body>
  </text>
</TEI>