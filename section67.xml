<TEI xmlns="http://www.tei-c.org/ns/1.0">
  <text>
    <body>
      <div>
        <head>किस्तूरिया मृघ कौं अंग</head>
        <lg type="[C]">
          <l xml:id="GopS67,1">गोबिंद गोबिंद आषियै गोबिंद किती एक दूरि जी |</l>
          <l xml:id="GopS67,1">तोरा दरसण कारणैं नैंण मरत हैं झूरि जी |</l>
          <l xml:id="GopS67,1">नैंण मरत हैं झूरि गोबिद तोरा दरसन कारणैं |</l>
          <l xml:id="GopS67,1">भगत बछल बिडद तेरौ और संत उधारणैं |</l>
          <l xml:id="GopS67,1">कांम क्रोध कलेस काया ए मोहि मारैं चूरि जी |</l>
          <l xml:id="GopS67,1">चव बहमल एही अंदेसा नेडा बसहु कि दूरि जी |</l>
          <l xml:id="GopS67,2">अंतिरस भूलै बावरे माया मोह जंजाल जी |</l>
          <l xml:id="GopS67,2">तिहूं लोकां मैं बसौं सरग मिरत पयाल जी |</l>
          <l xml:id="GopS67,2">सरग म्रित पयाल गोबिंद तिहूं लोकां जांनि हूं |</l>
          <l xml:id="GopS67,2">जो मोकूं नीकां पिछांणैं ताहि मैं र पिछांनि हूं |</l>
          <l xml:id="GopS67,2">तिहूं लोकां सकल बसुधा मैं रह्या भरपूरि जी |</l>
          <l xml:id="GopS67,2">सुनौं बहमल नहीं अंदेसा नेडा बसौं हजूरि जी |</l>
          <l xml:id="GopS67,3">सब जग सिरज्यौ हो गोबिंदा तुझ बिन और न कोइ जी |</l>
          <l xml:id="GopS67,3">तैं अब किसका डर कीया रह्या अपरबन होइ जी |</l>
          <l xml:id="GopS67,3">रह्या अपरबन होइ गोबिंद तैं अब किस का डर कीया |</l>
          <l xml:id="GopS67,3">षांण पांणीं रिजक रोजी तिहूं लोकां कां तैं दिया |</l>
          <l xml:id="GopS67,3">दालिद्र षंडण रोर भंजन नरक थैं र निवारणां |</l>
          <l xml:id="GopS67,3">चवै बहमल एही अंदेसा छिपि रह्या किस कारणां |</l>
          <l xml:id="GopS67,4">नहीं छिप्यौ नहीं छिप्यौ बावरे जित तित बसूं हजूरि जी |</l>
          <l xml:id="GopS67,4">नेडै जिनि कै मैं बसौं पांचूं राष्या हैं चूरि जी |</l>
          <l xml:id="GopS67,4">पंच अपणां चूरि राष्या ताहि मैं रपि बांनि हूं |</l>
          <l xml:id="GopS67,4">पंच अपनां चूरि न राष्या जंमां पानि पठाइ हूं |</l>
          <l xml:id="GopS67,4">कांमींर क्रोधी और लोभी ए नहीं मेरे घरां |</l>
          <l xml:id="GopS67,4">सतियां कै संगि बहमल अस्तियां कूं जंमपुरा |</l>
          <note>Missing in manuscript 5-8. </note>
          <l xml:id="GopS67,9.0">क्यूं करि मिलै मोकूं रांम गुसांईं यहु मनसा मेरे बसि नांहीं |टेक |</l>
          <l xml:id="GopS67,9.1">यहु मन मेरा दह दिसि धावै नियरे रांम न देष न पावै |</l>
          <l xml:id="GopS67,9.2">जिभ्या स्वाद सबै रस लागे इंद्री भोग बिषै कुं जागे |</l>
          <l xml:id="GopS67,9.3">श्रवन हुं साच कदे नहीं भावै नैंन रूप तहां देषि लु भावै |</l>
          <l xml:id="GopS67,9.4">कांम क्रोध कदे नहीं छीजैं लालचि लागि बिषै रस पीजै |</l>
          <l xml:id="GopS67,9.5">दादू देषु मिलै क्यूं सांई बिषै बिकार बसै मन मांहीं |</l>
          <l xml:id="GopS67,10.0">षालिक जागै जीयरा सोवै क्यूं करि मेला होवै |टेक |</l>
          <l xml:id="GopS67,10.1">सेज एक नहीं मेला ताथैं प्रेम न षेला |</l>
          <l xml:id="GopS67,10.2">सांईं संग न पावा सोवत जनम गंवावा |</l>
          <l xml:id="GopS67,10.3">गाफिल नींद न कीजै आव घटै तन छीजै |</l>
          <l xml:id="GopS67,10.4">दादू जीव अयांनां झूठे भरमि भुलांनां |</l>
        </lg>
        <lg type="[Ś]">
          <l xml:id="GopS67,42">दादू हूं सुषि तीसुं सुंदरी जागै मेरा पीव |</l>
          <l xml:id="GopS67,42">क्यूं करि मेला होइगा जागै नांहीं जीव |</l>
          <l xml:id="GopS67,43">कबीर सोवंता निरफल गया जागै सो फल लेइ |</l>
          <l xml:id="GopS67,43">षालिक हक न मेटइ जे बंदा सेव करेइ |</l>
        </lg>
        <lg type="[C]">
          <l xml:id="GopS67,11.0">रांम गति पार न पावै कोई |</l>
          <l xml:id="GopS67,11.0">च्यंतामणि प्रभु निकटि बाडि करि भ्रंमि भ्रंमि मति बुधि षोई |</l>
          <l xml:id="GopS67,11.1">तीरथ बरत जपै तप करि करि बहुत भांति हरि सोधै</l>
          <l xml:id="GopS67,11.1">सकति सुहाग कहौ क्यूं पावै अछता कंत बिरोधै</l>
          <l xml:id="GopS67,11.2">नारी पुरिष बसैं इक संगा दिन दिन जाइ अवोलै</l>
          <l xml:id="GopS67,11.2">तजि अभिमांन मिलै नहीं पीय कूं ढूंढत बन बन डोलै</l>
          <l xml:id="GopS67,11.3">कहै कबीर हरि अकथ कथा है बिरला कोई जांनैं</l>
          <l xml:id="GopS67,11.3">प्रेम प्रीति बेधी अंतरगति कहूं काहि को मांनैं</l>
          <l xml:id="GopS67,12.0">सरनि तुम्हारी आइ परे</l>
          <l xml:id="GopS67,12.0">जहां तहां हम सब फिरि आये राषि राषि हम दुषित षरे |टेक</l>
          <l xml:id="GopS67,12.1">कसि कसि काया तप ब्रत करि करि भ्रंमत भ्रंमत हम भूलि परे</l>
          <l xml:id="GopS67,12.1">कहीं सीतल कहीं तपति दहे तन कहूं हम करवत सीस धरे</l>
          <l xml:id="GopS67,12.2">कहूं बन तीरथ फिरि फिरि थाके कहूं गिर परबत जाइ चढे</l>
          <l xml:id="GopS67,12.2">कहूं सिषर चढि परे धरंनि परि कहूं हति आपा प्रांन हरे</l>
          <l xml:id="GopS67,12.3">अंध भए हम निकट न सूझै ताथैं तुम्ह तजि जाइ जरे</l>
          <l xml:id="GopS67,12.3">हाहा हरि अब दींन लीन करि दादू अपराध भरे</l>
        </lg>
        <lg type="[Ś]">   
          <l xml:id="GopS67,44">दूरि देषि आराधते करते आस उमेदं</l>
          <l xml:id="GopS67,44">नेडा ही सिव पाइया जब लाधा गुर मुषि भेदं</l>
        </lg>
        <lg type="[C]">   
          <l xml:id="GopS67,13.0">रांम राइ जांनत हूं तूं नेरा</l>
          <l xml:id="GopS67,13.0">चरण कवल भजि भै भ्रंम भागा अब न तजै मन मेरा |टेक</l>
          <l xml:id="GopS67,13.1">पांनां पोथी पढि पढि सब भूला मैं बड साथ समाया</l>
          <l xml:id="GopS67,13.1">मांझि रिदा की दून्यूं फूटी बाहर कूं जग धाया</l>
          <l xml:id="GopS67,13.2">जे तुम्ह दूरि हुता देही थैं तौ या रचनां किनि राषी</l>
          <l xml:id="GopS67,13.2">यहु संसा मेरा सोइ भांनौं आंणि कहै को साषी</l>
          <l xml:id="GopS67,13.3">परचा पषैं बिगूचत हैं सब यहु दुष कासूं कहिये</l>
          <l xml:id="GopS67,13.3">अब हरदास जांणि जीय अपणैं रांम रटन क्यूं रहिये</l>
          <l xml:id="GopS67,14.0">अवधू अनहद सबद सुनाया तहां निरगुण रांम राया</l>
          <l xml:id="GopS67,14.1">मंदिर एक द्वारदस जाकै रचिया अलष बिनाणीं</l>
          <l xml:id="GopS67,14.1">सुंन्यं मंडल मैं दीपक ज%रूया निरष्या पद निर्बाणीं</l>
          <l xml:id="GopS67,14.2">अंतरि रहै कहै सब कोई पंडित होइ सु बूझै</l>
          <l xml:id="GopS67,14.2">जन प्रिथीराज चरण अबिनासी गुर क्रिपा थैं सूझै</l>
          <l xml:id="GopS67,15.0">जब लग सति सरूप न सूझत</l>
          <l xml:id="GopS67,15.0">तब लग मणि मनूं कंठि बिसारें फिरत सकल बन बूझत</l>
          <l xml:id="GopS67,15.1">अपणौं हीं मुष मलींन मंदमति देषै दर्पन मांहीं</l>
          <l xml:id="GopS67,15.1">ता कालिमां मेटिबे कारणि पचत पषालत छांहीं</l>
          <l xml:id="GopS67,15.2">तेल तूल पावक पुट भरि धरि नांहि न प्रगट प्रकासैं</l>
          <l xml:id="GopS67,15.2">कहत बनाइ दीप की बातैं कैसैं धू तम नासै</l>
          <l xml:id="GopS67,15.3">सूर भलौ मत आइ बन्यौं है वै दिन गए अलेषै</l>
          <l xml:id="GopS67,15.3">का जानैं दिनकर की महिमां अंध न इन बिन देषै</l>
        </lg>
        <lg type="[Ś]">   
          <l xml:id="GopS67,45">कुच वोदर मध्यस्तं बिसर्जते जननीं सुतह</l>
          <l xml:id="GopS67,45">जथा रुदंति पुत्राथरी आतमांथरी इदं जगत्र</l>
        </lg>
        <lg type="[Ś]">   
          <l xml:id="GopS67,16.0">सकल रंमि रह्या तूं मोहन जहां देषूं तहां तूंहीं सोइ</l>
          <l xml:id="GopS67,16.0">जीव जंत अरु जल थल मांहैं मूरिष लोक न जांनैं कोइ</l>
          <l xml:id="GopS67,16.1">घट घट मांहैं अंतरजांमीं पै मांहैं घ्रित ऐसैं जाणि</l>
          <l xml:id="GopS67,16.1">काष्ट मांहैं जैसैं पावक सब ठां ऐसैं जोति पिछांणि</l>
          <l xml:id="GopS67,16.2">सब मैं ब्रह्म ब्रह्म मैं सब हैं है परिगुन ब्यापै नहीं कोइ</l>
          <l xml:id="GopS67,16.2">इहि बिधि रहै निरंतर सब थैं सति रूप सो करता होइ</l>
          <l xml:id="GopS67,16.3">तिल मैं तेल बीज मैं अंकूर कस्तूरी ज्यूं कुंडल मांहि</l>
          <l xml:id="GopS67,16.3">केलि कपूर सीप मैं मोती गरीबदास यौं गोबिंद ठांइ</l>
        </lg>
        <lg type="[Ś]"> 
          <l xml:id="GopS67,46">दादू जल मैं गगन गगन मैं जल है फुनि वै गगन निरालं</l>
          <l xml:id="GopS67,46">ब्रह्म जीव इहि बिधि रहै ऐसा भेद बिचारं</l>
          <l xml:id="GopS67,47">ज्यूं द्रपन मैं मुष देषिये पांणीं मैं प्रतिबिंब</l>
          <l xml:id="GopS67,47">ऐसैं आतम राम है दादू सब हीं संग</l>
          <l xml:id="GopS67,48">दादू जीयैं तेलु तिंलिनि मैं जीयैं गंध फुलंनि</l>
          <l xml:id="GopS67,48">जीयैं मषुन षीर मैं ईयैं रबु रुहंनि</l>
          <l xml:id="GopS67,49">दादू ईयैं रबु रुहंनि मैं जीयैं रुह रगंनि</l>
          <l xml:id="GopS67,49">जीयैं जीयरौ सूर मैं ठंढो चंद्र बसंनि</l>
          <l xml:id="GopS67,50">ज्यूं अगनि मांहि धूंम का बासा सबद मांहि अछिर प्रकासा</l>
          <l xml:id="GopS67,50">सूरज किरंणि निरंतर रहै जहां स्वास थिति तहां प्रगट लहै</l>
          <l xml:id="GopS67,51">रोम रोम गऊ मैं षीर अस्थन बिनां न पइये नीर</l>
          <l xml:id="GopS67,51">नाभ अस्थांन मूल महाराज तिहि ढां सुमिरि सरैं सब काज</l>
        </lg>
        <lg type="[C]">   
          <l xml:id="GopS67,17.0">ऐसैं जांनिबौ जुगति करि सेइबौ बिबधि परि</l>
          <l xml:id="GopS67,17.0">लघु तप करै कछू षिमां हीं गहै कांम नां क्रोध तजै</l>
          <l xml:id="GopS67,17.0">एकैंहीं भाइ भजै निर्गुन रांम नांम हिरदैई रहै</l>
          <l xml:id="GopS67,17.1">ज्यूं पै घृत दार जैसैं पावक दर्पन बिंब जैसैं प्रगट रहै</l>
          <l xml:id="GopS67,17.1">तिम घटि घटि आतमां प्रमआतमां गुर के ग्यांन बिन कोई न लहै</l>
          <l xml:id="GopS67,17.2">ज्यूं तिल तेल पवन जैसैं गगनहि पहुप मंधें जैसैं गंध बसैं</l>
          <l xml:id="GopS67,17.2">ज्यूं जल मध्य ब्यौम सुतनि मसै दिब्य चक्षि इन मैं सर्ब दरसै</l>
          <l xml:id="GopS67,17.3">आंनंद सहित कथा कीरतन तहां तत्व ग्यांनैं मंजन करै</l>
          <l xml:id="GopS67,17.3">भणंत सिवश्रमदास अनभै होइ प्रकास सहज सुभाइ जन मुकत फिरै</l>
          <l xml:id="GopS67,18.0">आप आपन मैं षो रे भाई बस्त अगोचर गुरू लषाइ |टेक</l>
          <l xml:id="GopS67,18.1">ज्यूं मही बिल%रूयैं मांषन आवै त्यूं मन मथियां तैं तत पावै</l>
          <l xml:id="GopS67,18.2">काष्ट हुतासन रह्यौ समाई त्यूं मन मांहि निरंजन राई</l>
          <l xml:id="GopS67,18.3">ज्यूं अवनीं मैं नीर समांनां त्यूं मन मांहैं साच सयांनां</l>
          <l xml:id="GopS67,18.4">जौ दर्पन कै नहीं लागै काई तौ मूरति मांहैं निरषल षाई</l>
          <l xml:id="GopS67,18.5">सहज मन मथियां तैं तत पाया दादू उनि तौ आप लषाया</l>
        </lg>
        <lg type="[Ś]">   
          <l xml:id="GopS67,52">दादू नीका नांव है हरि हिरदै न बिसारि</l>
          <l xml:id="GopS67,52">मूरति मन मांहीं बसै सासैं सास संभारि</l>
          <l xml:id="GopS67,53">सासैं सास संभालतां इक दिन मिलि है आइ</l>
          <l xml:id="GopS67,53">सुमिरण पैंडा सहज का सतगुरि दिया दिषाइ</l>
        </lg>
        <lg type="[C]">   
          <l xml:id="GopS67,19.0">देहुरे मंझैं देव पायौ बस्त अगोच लषायौ |टेक</l>
          <l xml:id="GopS67,19.1">अति अनूप जोति मति सोई अंतरि आयौ</l>
          <l xml:id="GopS67,19.1">प्यंड ब्रह्मंड समतुलि दिषायौ</l>
          <l xml:id="GopS67,19.2">सदा प्रकास निवास निरंतर सब घट मांहि समायौ</l>
          <l xml:id="GopS67,19.2">नैंन निरषि नेरौ हिरदै हेत लगायौ</l>
          <l xml:id="GopS67,19.3">पूरब भाग सुहाग सेज सुष सो हरि लैं न पठायौ</l>
          <l xml:id="GopS67,19.3">देव कौ दादू पारन जानैं अहो पैंउ नहीं चितायौ</l>
          <l xml:id="GopS67,20.0">मन बावरे हो अनंत जिनि जाइ</l>
          <l xml:id="GopS67,20.0">तौ तूं जीवै अंमींरस पीवै अंमरफल काहे न षाइ |टेक</l>
          <l xml:id="GopS67,20.1">रहु चरन सरन सुष पावै देषहु नैंन अघाइ</l>
          <l xml:id="GopS67,20.1">भाग तेरे पीव नेरे थीरथां न बताइ</l>
          <l xml:id="GopS67,20.2">संगि तेरें रहै घेरें सहजैं संगि समाइ</l>
          <l xml:id="GopS67,20.2">सरीर मांहीं सोधि सांईं अनहद ध्यांन लगाइ</l>
          <l xml:id="GopS67,20.3">पीव पासि आवै सुष पावै तन की तपति बुझाइ</l>
          <l xml:id="GopS67,20.3">दादू रे जहां नाद उपजै पीव पासि दिषाइ</l>
          <l xml:id="GopS67,21.0">संसार मोह कौ झल वोप मां इंद्र से जाल</l>
          <l xml:id="GopS67,21.0">पेष पेष प्रांणीं तजौ रे जंजाल</l>
          <l xml:id="GopS67,21.0">करता एक बिसन जांण ब्रह्म ग्यांन सो प्रवांण</l>
          <l xml:id="GopS67,21.0">जहां रे आतमां रूप तहां चित चेति रे</l>
          <l xml:id="GopS67,21.1">ऐसैं हीं मूल गढनि रोधै षट चक्र जांण बेधै</l>
          <l xml:id="GopS67,21.1">त्रिकुटी कुटी मैं राजे चितवन करै ऐसैं</l>
          <l xml:id="GopS67,21.1">हीं जोग जुगति भ्यासै निर्गुण नेह निर्वासै</l>
          <l xml:id="GopS67,21.1">सहंश्रदल तहां कवल प्रकासै ऐसैं हीं मन पवन साजै</l>
          <l xml:id="GopS67,21.2">अनहद बेन बाजै तिहि सबद करि गगन गाजै</l>
          <l xml:id="GopS67,21.2">प्रकीरति न्यारी करै पुरष कूं पिछांणैं</l>
          <l xml:id="GopS67,21.2">आंतमां संजोग प्रआतमां प्रवाणैं</l>
          <l xml:id="GopS67,21.3">अणबायौ तूर बावै उलटा आप मैं आवै</l>
          <l xml:id="GopS67,21.3">कंठ चक्र पैसि हिरदै ताली लावै</l>
          <l xml:id="GopS67,21.3">ऐसैं हीं तत कूं जांणैं आतमां रूप पिछांणैं</l>
          <l xml:id="GopS67,21.3">सहज समाधि लागै गोबिंदा आगैं</l>
          <l xml:id="GopS67,21.4">सुंनि मैं सरूप ध्यावै ताही सूं लै मन लावै</l>
          <l xml:id="GopS67,21.4">अचल न चलै थिर रहावै कहै प्रिथीराजदास</l>
          <l xml:id="GopS67,21.4">सिर ऊपरि कृ.ख्नदास पायौ रे परमपद वोपमां बेसास</l>
          <l xml:id="GopS67,22.0">पावै रे यूं तन षोजै तब पावै</l>
          <l xml:id="GopS67,22.0">उलटी चाल चलै जे प्रांणीं सो सहजैं घरि आवै रे</l>
          <l xml:id="GopS67,22.1">बारह मारग बहता रोकै तेरह ताली लावै</l>
          <l xml:id="GopS67,22.1">चंद सूर सहजैं संमि राषै अनहद बेंन बजावै</l>
          <l xml:id="GopS67,22.2">तीन्यूं गुण चौथै घरि राषै पांच पचीस समावै</l>
          <l xml:id="GopS67,22.2">नऊं निरति सूं और बहतरि रोम रोम धुंनि धावै</l>
          <l xml:id="GopS67,22.3">मैला निर्मल करै ग्यांन सूं सतगुर कहि संमझावै</l>
          <l xml:id="GopS67,22.3">गरीबदास अभै घटि उपजै तब जाइ जोति लषावै रे</l>
          <l xml:id="GopS67,23.0">हाजिरां हजूरि सांई है हरि नडा दूरि नांहीं |टेक</l>
          <l xml:id="GopS67,23.1">मनीं मेटि महल मैं पावै काहे षोजन दूरि जावै</l>
          <l xml:id="GopS67,23.2">हिरस न होइ गुसा सब षाइ ताथैं संइयां दूरि न जाइ</l>
          <l xml:id="GopS67,23.3">दुई दूरि दरोग न होइ मालिक मन मैं देषै सोइ</l>
          <l xml:id="GopS67,23.4">अरिए पंच सोधि सब मारै तब दादू देषै निकटि बिचारै</l>
          <l xml:id="GopS67,24.0">बंदे हाजिरां हजूर वे अलह आले नूर वे</l>
          <l xml:id="GopS67,24.0">आसिकां रह सिदक स्याबति तालिबां भरपूर वे |टेक</l>
          <l xml:id="GopS67,24.1">औजूद मैं मौजूद है पाक पर व्रदिगार वे</l>
          <l xml:id="GopS67,24.1">देषि ले दीदार कूं गैब गोता मारि वे</l>
          <l xml:id="GopS67,24.2">मोजूद मालिक तषत षालिक आसिकां रा ऐंन वे</l>
          <l xml:id="GopS67,24.2">गुदर करि दर मगज भीतरि अजब है यहु सैंन वे</l>
          <l xml:id="GopS67,24.3">अरस ऊपरि आप बैठा दोसत दांनां यार वे</l>
          <l xml:id="GopS67,24.3">षोजि करि दिल कबज करि ले दरूंनैं दीदार वे</l>
          <l xml:id="GopS67,24.4">हुसियार हाजिर चुस्त करि दंम मींरां मिहरवांन वे</l>
          <l xml:id="GopS67,24.4">देषि ले दरहाल दादू आप है दीवांन वे</l>
          <l xml:id="GopS67,25.0">जन रे जपि सजीवनि रांम</l>
          <l xml:id="GopS67,25.0">अगम बोध अनाथबंधू कथित पुरवन कांम |टेक</l>
          <l xml:id="GopS67,25.1">नाभि पदम सुन्यानिं नरहरि सुनि श्रीपति देव</l>
          <l xml:id="GopS67,25.1">बिबिधि ब्रह्म बिचारि बचनें सकल हरि गुण सेव</l>
          <l xml:id="GopS67,25.2">अति सकोमल कवल भतिरि अनंत भुज भगवांन</l>
          <l xml:id="GopS67,25.2">बास परिमल भाव पूजा प्रेम मधु कर पांन</l>
          <l xml:id="GopS67,25.3">सुरति सरवर निर्ति मंडल जोति जल जगदीस</l>
          <l xml:id="GopS67,25.3">हरि दल हरिदास हरि बिचि बसै बिसवाबीस</l>
          <l xml:id="GopS67,26.0">रांम रंमत है देषै न कोइ जे देषै सो पांवन होइ |टेक</l>
          <l xml:id="GopS67,26.1">बाहरि भींतरि नेडा न दूरि स्वांमीं सकल रह्यौ भरपूरि</l>
          <l xml:id="GopS67,26.2">जहां देषूं तहां दूसर नांहि सब घटि रांम समांनां मांहि</l>
          <l xml:id="GopS67,26.3">जहां जांऊं तहां सोई साथ पूरि रह्या हरि त्रिभुवननाथ</l>
          <l xml:id="GopS67,26.4">दादू हरि देषें सुष होइ निसदिन निर्षन दीजै मोहि</l>
          <l xml:id="GopS67,27.0">कोई जानैं रे मरम माधइया केरौ</l>
          <l xml:id="GopS67,27.0">कैसैं रहै करै का सजनीं प्रांन मेरौ |</l>टेक</l>
          <l xml:id="GopS67,27.1">कौंन बिनोद करत का सजनीं कवननि संगि बसेरौ</l>
          <l xml:id="GopS67,27.1">संत साध गंमि आए उनके करत जु प्रेम घणेरौ</l>
          <l xml:id="GopS67,27.2">कहां निवास बास कहां सजनीं गवन तेरौ</l>
          <l xml:id="GopS67,27.2">घट घट मांहैं रहे निरंतर ए दादू नेरौ</l>
          <l xml:id="GopS67,28.0">है हजूरि है हजूरि है हजूरि देवा</l>
          <l xml:id="GopS67,28.0">चमर दृष्टि ग्यांन भिष्टि जांनत नहीं भेवा</l>
          <l xml:id="GopS67,28.1">जटिल कुटिल मूंढ मूरिष करत आंन आसा</l>
          <l xml:id="GopS67,28.1">दुरमती बसि कूप षन सुरसुरी जल पासा</l>
          <l xml:id="GopS67,28.2">कउक छाडि काच लेत ऐसे मदभागी</l>
          <l xml:id="GopS67,28.2">चरन कवल साच छाडि झूठैंहि ल्यौ लागी</l>
          <l xml:id="GopS67,28.3">कैसैं कैरि तोहि मिलूं बिचित्रि बिधि गुन निभारे</l>
          <l xml:id="GopS67,28.3">दीपस्वांमि परसंन के राछ रहत न्यारे</l>
        </lg>
        <lg type="[Ś]"> 
          <l xml:id="GopS67,54">बासदेव परंतज्यं आंनदेव मुपासितं</l>
          <l xml:id="GopS67,54">गंगात्परेषु जेमूंढा कूपोषनंति दुर्मती</l>
        </lg>
        <lg type ="[C]">
          <l xml:id="GopS67,29.0">गुरदेव स्यंभ देव सरीर भीतरियै आतमां उतिम देव</l>
          <l xml:id="GopS67,29.0">ताही की न जांनैं सेव आंनदेव पूजि पूजि मरिये |टेक</l>
          <l xml:id="GopS67,29.1">नवं द्वारं नवैं नाथ त्रिबेणीं जगंनाथ</l>
          <l xml:id="GopS67,29.1">दसवैं द्वार केदारं |योग युगति सार</l>
          <l xml:id="GopS67,29.2">तौ भौ तिरिये पार कथै गोरष बिचार</l>
        </lg>
        <lg type ="[C]">
          <l xml:id="GopS67,30.0">जपि हरि कै नांइ तिरे पसु पाषांण तत्व तीर्थ मन मांहीं रे</l>
          <l xml:id="GopS67,30.0">मुसक बिलाई कै घट भींतरि झाड ढंढो लै कांही रे</l>
          <l xml:id="GopS67,30.1">गंगा ग्यांन सुरति सरस्वती नरबदा घटि नरमाई रे</l>
          <l xml:id="GopS67,30.1">दया द्वारिका कीरति कासी इतनां तैं फल पाई रे</l>
          <l xml:id="GopS67,30.2">प्रेम पिराग प्यास पिर थोतिग गुरू क्यां म केदारो रे</l>
          <l xml:id="GopS67,30.2">करि करणीं कुरषेतं मेरे मन पावै मुकति दुवारो रे</l>
          <l xml:id="GopS67,30.3">घटि बिचार करि बेणीं संगम बदरी बुधि प्रकासी रे</l>
          <l xml:id="GopS67,30.3">रांम नांम जपि जगंनाथ मन सचु समंद निवासी रे</l>
          <l xml:id="GopS67,30.4">पांच तत पच तीरथियां मन पहुकर पति प्रकासा रे</l>
          <l xml:id="GopS67,30.4">हरि गुन गांवण गया बसेषत पाप दोष भौ नासा रे</l>
          <l xml:id="GopS67,30.5">नगर कोटि नव निधि समीपी अंतरि मनसा माई रे</l>
          <l xml:id="GopS67,30.5">देह देहुरा मनवां मूरति सो है सरबस मांहीं रे</l>
          <l xml:id="GopS67,30.6">त्रिष्नां कांम क्रोध झूठ निंद्या बिषिया मूल मन मांहीं रे</l>
          <l xml:id="GopS67,30.6">देवी पूजी पांणीं न्हांतैं ए पसु पाप न जांहीं रे</l>
          <l xml:id="GopS67,30.7">सहजु सचु संतोष धारि मन लिवै ध्यांन मैं न्हाइये</l>
          <l xml:id="GopS67,30.7">साधा संगति सतगुर परसें तास परम पाइये</l>
          <l xml:id="GopS67,30.8">हरि निज भगति प्रेम भाव करि चूकै आंवण जांणीं</l>
          <l xml:id="GopS67,30.8">रांणां बदत आथि प्रभु नेडै हरि भजि अंम्रत बांणीं</l>
          <l xml:id="GopS67,31.0">आसंण रंमिता रांमदा इथां अबिगत आप वे</l>
          <l xml:id="GopS67,31.0">काया कासी वंजणां हरि इथैं पूजा जाप वे</l>
          <l xml:id="GopS67,31.1">महादेव मुनि देवते सिधैंदा बिश्राम वे</l>
          <l xml:id="GopS67,31.1">श्रग सुषा संणकुलणे हरि इथो आतम रांम वे</l>
          <l xml:id="GopS67,32.0">अरस इलाही रबु दा ला इथांईं रहिमांन वे</l>
          <l xml:id="GopS67,32.0">मका बिचि मुसा फिरी ला मदीनां मुलितांन वे</l>
          <l xml:id="GopS67,32.1">नबी नालि पैकंबरे पीरैं हंदा थांन वे</l>
          <l xml:id="GopS67,32.1">जन तहु ले हिकसां ला इथां भिस्त मुकांम वे</l>
          <l xml:id="GopS67,32.2">इथां आब जमाजंमं ला इथांई सुबहांन वे</l>
          <l xml:id="GopS67,32.2">तषत रवांनीं कंगुरे ला इथांई सुलितांन वे</l>
          <l xml:id="GopS67,32.3">सब इथां अंदरि आव वे ला इथांईं ईंमांन वे</l>
          <l xml:id="GopS67,32.3">दादू आप वंजाइ ले ला इथाईं आसांन वे</l>
        </lg>
        <lg type ="[Ś]">
          <l xml:id="GopS67,54">दादू तौ तूं पावै पीव कूं जे जीवत मृतक होइ</l>
          <l xml:id="GopS67,54">आप गंवां यै पीव मिलै यौं जांनत है सब कोइ</l>
          <l xml:id="GopS67,55">दादू तौ तूं पावै पीव कूं जे आपा कछू न जांणि</l>
          <l xml:id="GopS67,55">आपा जिस थैं ऊपजै सोई सहजि पिछांणि</l>
          <l xml:id="GopS67,56">दादू तौ तूं पावै पीव कूं जे मैं मेरा सब षोइ</l>
          <l xml:id="GopS67,56">मैं मेरा सहजैं गया तब केवल दरसंन होइ</l>
          <l xml:id="GopS67,57">पहली पांण वंजाइ पांणवं जांयैं सु लहै</l>
          <l xml:id="GopS67,57">तन अंदरि मुहुं पाइ ताहूं अंदरि सुपिरि</l>
          <l xml:id="GopS67,58">पहली पांण परष पिरी परषण साषडा</l>
          <l xml:id="GopS67,58">दरभी सोई रष जिथी धका न लहै</l>
          <l xml:id="GopS67,59">दिल अंदरि दरियाव पुछै क्या समंद्र कल</l>
          <l xml:id="GopS67,59">मांणिक इहि सरि आव चोषे न षिणैं</l>
          <l xml:id="GopS67,60">दादू हिण दरियाव मांणिक मंझेई</l>
          <l xml:id="GopS67,60">टुबी डेई पांण मौं डिठो हंझेई</l>
          <l xml:id="GopS67,61">कायौ मुंहडेई पेठा जे दरियाव मौं</l>
          <l xml:id="GopS67,61">पसंदा सेई मांणिक अंषडियंन से</l>
        </lg>
        <lg type ="[C]">
          <l xml:id="GopS67,33.0">धीरौ रे धीरौ मन अहीं ठै सै जोइ लौ</l>
          <l xml:id="GopS67,33.0">काया मांहैं गुरि दिषायो तिहीं ठाहरि होइ लौ</l>
          <l xml:id="GopS67,33.1">ग्यांन कै उजालै देषि दीपक बालि रे</l>
          <l xml:id="GopS67,33.1">बाहरि क्यांन्हैं ढूंढै घर ही मैं न्हांलि रे</l>
          <l xml:id="GopS67,33.2">जहां बासंण तहां आसंण रह्यौ भरपूरि रे</l>
          <l xml:id="GopS67,33.2">गुर गंमि बाहिरौ नेडा ही थैं दूरि रे</l>
          <l xml:id="GopS67,33.3">अहं कै पैलै कांनौं धरती कै बेव रे</l>
          <l xml:id="GopS67,33.3">वै लै कांनैं गुण गली पैलै कांनैं देव रे</l>
          <l xml:id="GopS67,33.4">जहां जीव तहां सीव एकणि बासि रे</l>
          <l xml:id="GopS67,33.4">ब्रह्म बतायौ गुरि सास कै पासि रे</l>
          <l xml:id="GopS67,33.5">पांणीं पाषै कवल फूल्यौ चांद कै परगासि रे</l>
          <l xml:id="GopS67,33.5">दसवैं दुवारि देषी हरि की रहासि रे</l>
          <l xml:id="GopS67,33.6">लिपै नांहीं छिपै नांहीं सब थैं न्यारौ</l>
          <l xml:id="GopS67,33.6">घटि घटि रमि रह्यौ सो रांम हमारौ</l>
          <l xml:id="GopS67,33.7">जे बाहरि सो भींतरि जांणि रे</l>
          <l xml:id="GopS67,33.7">बषनां बिनांणीं बाबौ लै नैं पिछांणि रे</l>
          <l xml:id="GopS67,34.0">राजा रांम कवन रंगैं जैसैं परिमल पहुप संगै</l>
          <l xml:id="GopS67,34.1">पंछ तत ले कीन्ह बंधांनं चौरासी लष जीव समांन</l>
          <l xml:id="GopS67,34.2">बेगर बेगर राषिले भाव तामैं कीन्ह आप कूं ठांव</l>
          <l xml:id="GopS67,34.3">जैसैं पावक भंजन का बसेष घट उनमांनं कीया परवेस</l>
          <l xml:id="GopS67,34.4">कह्यौ चाहूं कछू कह्यौ न जाइ जल जीव जल नहीं हो बिगराइ</l>
          <l xml:id="GopS67,34.5">सकल आतमां बरते जे बल बल कउ सब चीन्ह बसे</l>
          <l xml:id="GopS67,34.6">चीन्हियत चीन्हियत चीन्हि लेसे तिहि चींन्हिय लधूं का करके</l>
          <l xml:id="GopS67,34.7">आपा पर सब एक समांन तब हम पाया पद न्रिबांन</l>
          <l xml:id="GopS67,34.8">कहै कबीर मनि भया संतोष मिले भगवंत गया दुष दोष</l>
          <l xml:id="GopS67,35.0">हरि नांव लै रे हरि नांव लै अष्ट महासिधि नौ निधि है</l>
          <l xml:id="GopS67,35.1">काहे रे तसकर इत उत भरमैं तूं चाहै सो तेरे ई घर मैं</l>
          <l xml:id="GopS67,35.2">घर मैं हीरौ बाहरि ढूंढै ऐसैं जनम गंवायौ मूंढै</l>
          <l xml:id="GopS67,35.3">बबरे बादि बात कत राती सतगुर सुमरि बतावै थाती</l>
          <l xml:id="GopS67,35.4">कहै हरदास क्रिपा जे चाहै गोबिंद के गुण जिभ्या निरबाहै</l>
          <l xml:id="GopS67,36.0">वो लै ऊबरि बौहरि थारै कलि की बालि झको लौ मारै</l>
          <l xml:id="GopS67,36.1">बनषंडि जांहि गुफा मैं बासा तीर्थ ब्रत न पूजै आसा</l>
          <l xml:id="GopS67,36.2">दूधा धारी पवन अहारी हरि बिन हुई बिगूचनि भारी</l>
          <l xml:id="GopS67,36.3">नगिन अंगीठी बाह मास मूंनीं करै मिंत्र की आस</l>
          <l xml:id="GopS67,36.4">तुम तजि औरैं वोलै जांहीं सो बालि अछूता मेल्या नांहीं</l>
          <l xml:id="GopS67,36.5">जप तप करणीं दाहै बाली अलगांहीं थैं दीसै काली</l>
          <l xml:id="GopS67,36.6">जहां जांऊं तहां वोलौ नांहीं झीणीं बालि झकोलै मांहीं</l>
          <l xml:id="GopS67,36.7">बषनैं बूझ्या त्यांहं संमझायौ ताकि तुम्हारै वो लै आयौ</l>
          <l xml:id="GopS67,37.0">धोषैं हीं धोषैं डहकायौ</l>
          <l xml:id="GopS67,37.0">संमझि न परी बिषै रसि गीधौ हरि हीरा घर मांझ गंवायौ</l>
          <l xml:id="GopS67,37.1">ज्यूं कुरंग जल देषि म्रिबन कूं प्यास न मिटी चहू दिसि धायौ</l>
          <l xml:id="GopS67,37.1">जनमि जनमि बहु करम कीये पै तिन पैं आपु न जांनि बंधायौ</l>
          <l xml:id="GopS67,37.2">ज्यूं सैंबर सुक सेइ आस गहि निसबासुरि चित हठहि लगायौ</l>
          <l xml:id="GopS67,37.2">रीतौ पर्यौ जबै फल चाष्यौ उडि गयौ तूल तवालौ आयौ</l>
          <l xml:id="GopS67,37.3">ज्यूं कपि डोरि बांधि बाजीगर कनककूं चौहटैं नचायौ</l>
          <l xml:id="GopS67,37.3">सूरदास भगवंत भजन बिन काल ब्याल पैं जांनि डसायौ</l>
          <l xml:id="GopS67,38.0">जब लग मनु मन कूं नहीं पावत</l>
          <l xml:id="GopS67,38.0">तौ लग तन नटवर हठ करि करि बनचर बुधि नचावत</l>
          <l xml:id="GopS67,38.1">केहरि कूप गजा सिला स्वांन रंग काच भुवन बैसारे</l>
          <l xml:id="GopS67,38.1">इहै अबुधि उपजी आपन तो आंन आंन करि मारे</l>
          <l xml:id="GopS67,38.2">ज्यूं गरीब सिर डीब सोइ करि निसपति यूं निधि जोई</l>
          <l xml:id="GopS67,38.2">ऐसैं सूर सुषनि चाहत है सुपिनौं साच न होई</l>
          <l xml:id="GopS67,39.0">मन रे तूं देषै सो नांहीं है सो अगंम अगोचर मांहीं |टेक</l>
          <l xml:id="GopS67,39.1">निसि अंधियारी कबूं न सूझै संसै श्रप दिषावा</l>
          <l xml:id="GopS67,39.1">ऐसैं अंध जगत नहीं जांनैं जीव जेवडी षाबा</l>
          <l xml:id="GopS67,39.2">म्रिगजल देषि तहां मन धावै दिन दिन झूठी आसा</l>
          <l xml:id="GopS67,39.2">जहां जहां जाइ तहां जल नांहीं निहचै मरै पियासा</l>
          <l xml:id="GopS67,39.3">भरम बिलास बहुत बिधि कीन्हां ज्यूं सुपिनैं सुष पावा</l>
          <l xml:id="GopS67,39.3">जागत झूठ तहां कबु नांहीं फिरि पीछैं पछितावा</l>
          <l xml:id="GopS67,39.4">जब लग सूता तब लग देषै जागत भ्रंम बिलांना</l>
          <l xml:id="GopS67,39.4">दादू अंति इहां कछु नांहीं है सो सोधि सयांनां</l>
          <l xml:id="GopS67,40.0">भाई रे भरम गया भौ भागा</l>
          <l xml:id="GopS67,40.0">तेरा जन जहां का तहां जाइ लागा |टेक</l>
          <l xml:id="GopS67,40.1">बाजीगर डां कब जाई सब दुनीं तमासै आई</l>
          <l xml:id="GopS67,40.1">बाजीगर षेल सकेला तब आपैं रहै अकेला</l>
          <l xml:id="GopS67,40.2">रांम राइ माया लाई सब दुनियां सौदै आई</l>
          <l xml:id="GopS67,40.2">सब दुनियां सौदा कीन्हां काहू आतम रांम न चीन्हां</l>
          <l xml:id="GopS67,40.3">म्रिघ षेत बिझूका देषै भैचकि भैचकि पेषै</l>
          <l xml:id="GopS67,40.3">निकटि गयां सुधि पाई अडवा थैं कहा डराई</l>
          <l xml:id="GopS67,40.4">इहां म्रिघ न षेत बिझूका गई संक्या मन ढूका</l>
          <l xml:id="GopS67,40.4">नांमदेव सतगुर ह्वै संमझावै याही थैं कहा बतावै</l>
          <l xml:id="GopS67,41.0">भाई रे बाजीगर नट षेला ऐसैं आपैं रहै अकेला |टेक</l>
          <l xml:id="GopS67,41.1">यहु बाजी षेल पसारा सब मोहे कौतिगहारा</l>
          <l xml:id="GopS67,41.1">यहु बाजी षेल दिषाबा बाजीगर किनहूं न पावा</l>
          <l xml:id="GopS67,41.2">इहि बाजी जगत भुलांनां बाजीगर किनहूं न जांनां</l>
          <l xml:id="GopS67,41.2">कछू नांहीं सो पेषा है सो किनहूं देषा</l>
          <l xml:id="GopS67,41.3">कछू ऐसा चेटक कीन्हां तन मन सब हरि लीन्हां</l>
          <l xml:id="GopS67,41.3">बाजीगर भुरकी बाही काहू पैंल षीन जाई</l>
          <l xml:id="GopS67,41.4">बाजीगर प्रकासा यहु बाजी झूठ तमासा</l>
          <l xml:id="GopS67,41.4">दादू पावा सोई जोइ हि बाजी लिपत न होई</l>
        </lg>
        <lg type ="[Ś]">
          <l xml:id="GopS67,62">दादू बाजी चिहर रचाइ करि रह्या अपर बन होइ</l>
          <l xml:id="GopS67,62">माया पट पडदा दिया ताथैं लषै न कोइ</l>
          <l xml:id="GopS67,63">बाजी मोहे जीव सब हमकूं भुरकी बाहि</l>
          <l xml:id="GopS67,63">दादू कैसी करि गया आपण रह्या छिपाइ</l>
        </lg>
        <lg type ="[C]">
          <l xml:id="GopS67,42.0">बाजीगर कौ आवै हासौ जिहि यहु कीयौ बडौ तमासौ</l>
          <l xml:id="GopS67,42.1">बाजीगर कल धरी बणाइ आपैं बाजी होती जाइ</l>
          <l xml:id="GopS67,42.2">नांनां बिधि बाजी यहु फूली ताकूं देषि दुंनीं सब भूली</l>
          <l xml:id="GopS67,42.3">इहि बाजी सब जीव नचाया भांनैं घडै सु नजरि न आया</l>
          <l xml:id="GopS67,42.4">बाजीगर अंतरगति रहै मांहैं बैठौ सब कुछ कहै</l>
          <l xml:id="GopS67,42.5">टीला बाजीगर सूं लागै तौ इहि बाजी सूं मन भागै</l>
        </lg>
        <lg type ="[Ś]">
          <l xml:id="GopS67,64">दादू केते जलि मुये इस जोगी की आगि</l>
          <l xml:id="GopS67,64">दादू दूरैं बंचिये जोगी के संगि लागि</l>
        </lg>
        <lg type ="[C]">
          <l xml:id="GopS67,43.0">बाजी रची बाप बाजी रची मैं बलि ताकी जिनि रू बंची |टेक</l>
          <l xml:id="GopS67,43.1">बाजी जांमण बाजी मरनां बाजी लागि रह्यौ रे मनां</l>
          <l xml:id="GopS67,43.2">बाजी मन मैं सोचि बिचारी आपैं सुरति आपैं सुत्रधारी</l>
          <l xml:id="GopS67,43.3">नांमदेव कहै मैं तेरी सरणां मेटि हमारे जांमण मरणां</l>
          <l xml:id="GopS67,44.0">माधवे नट बिदया मांडी सब जग मेल्यौ माया बांधी |टेक</l>
          <l xml:id="GopS67,44.1">नां कोई पुरिष नहीं कोई नारी नां कोई दाता न कोई भिभ्यारी</l>
          <l xml:id="GopS67,44.2">नां कोई रांक नहीं कोई रांणां लघु दीरघ झूठ करि जांणां</l>
          <l xml:id="GopS67,44.3">प्रणवंत पीपा सब जग पेष्या बाजीगर घट भींतरि देष्या</l>
          <l xml:id="GopS67,45.0">ऐसौ कबू अनभै कहतन आवै</l>
          <l xml:id="GopS67,45.0">साहिब मेरौ मिलै तको बिगरावै |टेक</l>
          <l xml:id="GopS67,45.1">सब मैं हरि है हरि मैं सब है हरि आप न पौ जिनि जांनां</l>
          <l xml:id="GopS67,45.1">अपनीं आप साषि नहीं दूसर जांन न हार समांनां</l>
          <l xml:id="GopS67,45.2">बाजीगर सूं रहनि रहीजै बाजी का मरम इब जांनां</l>
          <l xml:id="GopS67,45.2">बाजी झूठ साच बाजीगर जांनां मन पतियांनां</l>
          <l xml:id="GopS67,45.3">मन थिर होइ तौ कोंइ नहीं सूझै जांनैं जांन न हारा</l>
          <l xml:id="GopS67,45.3">कहै रैदास बिमल बमेक तत सहज सरूप संभारा</l>
          <l xml:id="GopS67,46.0">माधौ भ्रम कैसैं न बिलाइ ताथैं दुती भाव दर्साइ |टेक</l>
          <l xml:id="GopS67,46.1">कनक कुटक पट सुत्रदार गज रज भुजंग भ्रंम जैसा</l>
          <l xml:id="GopS67,46.1">जलत रंग पांहण प्रतिमां ज्यूं ब्रह्म जीव दुति ऐसा</l>
          <l xml:id="GopS67,46.2">बिमल एक रस उपजै न बिनसै उदै अस्त दोऊ नांहीं</l>
          <l xml:id="GopS67,46.2">बिगता बिगत गता गत नांहीं षिमां बसै सब मांहीं</l>
          <l xml:id="GopS67,46.3">निहचल निराकार अजीत अनूपम स्रिभै गंमि गोबिंदा</l>
          <l xml:id="GopS67,46.3">अगंम अगोचर अष्यर अंतरक न्रिगुंण नित आंनंदा</l>
          <l xml:id="GopS67,46.4">सदा अता तग्यां न घंन ब्रजित न्रिबिकार अबिनासी</l>
          <l xml:id="GopS67,46.4">कहै रैदास सहज सुंनि सति जीवनि मुक्ति निधि कासी</l>
          <l xml:id="GopS67,47.0">माधवे का कहिए भ्रंम ऐसा तुम्ह कहिय तहौ हन जैसा |टेक</l>
          <l xml:id="GopS67,47.1">न्रिपति एक सेज सुष सूता सुपिनैं भया भिष्यारी</l>
          <l xml:id="GopS67,47.1">अबतराज बहुत दुष पायौ सागति भई हमारी</l>
          <l xml:id="GopS67,47.2">जब हम कुते तबैं तुम्ह नांहीं अब तुम्ह हौ मैं नांहीं</l>
          <l xml:id="GopS67,47.2">सलिता गवन कीयौ लरि महोदधि जल केवल मांहीं</l>
          <l xml:id="GopS67,47.3">रज भुजंग रजनीं प्रकासा अस कबू मरम जनावा</l>
          <l xml:id="GopS67,47.3">समझि परी मोहि कनक अल्पंक्रित अब कबू कहत न आवा</l>
          <l xml:id="GopS67,47.4">करता एक भाइ जुगि भुगता सब घटि सब बिधि सोई</l>
          <l xml:id="GopS67,47.4">कहै रैदास भगति इक उपजी सहजैं होइ सु होई</l>
          <l xml:id="GopS67,48.0">मन मेरे सोई सरूप बिचारं</l>
          <l xml:id="GopS67,48.0">आदिर अंति अनंत परमपद संसै सकल निवारं |टेक</l>
          <l xml:id="GopS67,48.1">जस हरि कहिये तस तौ नांहीं है अस जस कबू तैसा</l>
          <l xml:id="GopS67,48.1">जांनत जांनत जानि रह्यौ मन ताकौ मरम कहूं निज कैसा</l>
          <l xml:id="GopS67,48.2">कहियत आंन अनभुवत आंन रस मिल्यान बेग रहोई</l>
          <l xml:id="GopS67,48.2">बाहरि भीतरि गुपत प्रगट घट घट प्रीति और न कोई</l>
          <l xml:id="GopS67,48.3">आदि ही एक अंति सोए कै मध्य उपाधिसु कैसैं</l>
          <l xml:id="GopS67,48.3">है सो एक भ्रंम तैं दूजा कनक अलिंक्रित जैसैं</l>
          <l xml:id="GopS67,48.4">कहै रैदास प्रकास परमपद किं जप तप ब्रत पूजा</l>
          <l xml:id="GopS67,48.4">एक अनेक अनेक एक हरि करूं कवण बिधि पूजा</l>
          <l xml:id="GopS67,49.0">भाई रे तब का कथिसि गियांनां जब दूसर नांहीं आंनां |टेक</l>
          <l xml:id="GopS67,49.1">जब ततहि तत समांनां जहां का तहां ले सांनां</l>
          <l xml:id="GopS67,49.2">जहां का तहां मिलावा ज्यूं था त्यूं होइ आवा</l>
          <l xml:id="GopS67,49.3">संधें संधि मिलाई जहां तहां थिति पाई</l>
          <l xml:id="GopS67,49.4">सब अंग सबहीं ठांई तब दादू दूसर नांहीं</l>
          <l xml:id="GopS67,50.0">जहां तहां तिल्यौ सोई ताथैं कहै सुनैं कोई |टेक</l>
          <l xml:id="GopS67,50.1">अभेदैं अभेद मिल्यौ भेदैं मिल्यौ भेदू</l>
          <l xml:id="GopS67,50.1">सहज सोई सहजैं मिल्यौ षेलैं मिल्यौ षेलू</l>
          <l xml:id="GopS67,50.2">दुष सोई दुषैं मिल्यौ सुषैं सुष समांनां</l>
          <l xml:id="GopS67,50.2">ग्यांन सोई ग्यांनैं मिल्यौ ध्यांनैं मिल्यौ ध्यांनां</l>
          <l xml:id="GopS67,50.3">देश्यौ कहूं तौ निपट झूठा सुणीं कहुं तौ झूठा रे</l>
          <l xml:id="GopS67,50.3">नांमदेव कहै जे अगंम भणौं तौ पूछ्रया हीं अणपूछ्रया रे</l>
        </lg>
        <lg type="[Ś]">
          <l xml:id="GopS67,65">कबीर दीठा है तौ कस कहूं कह्यां न को पतियाइ</l>
          <l xml:id="GopS67,65">हरि जैसा है तैसा रहौ तूं हरषि हरषि गुण गाइ</l>
          <l xml:id="GopS67,66">दादू श्रगुण निर्गुण ह्वै रहे जैसा है तैसा लींन</l>
          <l xml:id="GopS67,66">हरि सुमिरण ल्यौ लाइ ले का जांणूं का कीन्ह</l>
        </lg>
        <lg type="[C]">
          <l xml:id="GopS67,51.0">रांम राइ भवरौ कवल न पावै ताथैं जनम जनम डह कावै |टेक</l>
          <l xml:id="GopS67,51.1">दादुर एक बसै पडवणि तलि स्वाद कुस्वाद न पावै</l>
          <l xml:id="GopS67,51.1">पहुप बास कौ लुबधी भैंरौ सौ जो जन फिरि आवै</l>
          <l xml:id="GopS67,51.2">महणांरंभ होत घट भीतरि रव ससि नेत बिलोवै</l>
          <l xml:id="GopS67,51.2">ओ हालै ओ ठौर न पावै ताथैं भवरौ जुगि जुगि रोवै</l>
          <l xml:id="GopS67,51.3">उपजी भगति पचीसूं परहरि बहुरि न भौ जलि आवै</l>
          <l xml:id="GopS67,51.3">अषंड मंडल निराकार मैं दास नांमदेव गावै</l>
          <l xml:id="GopS67,52.0">तैसी चूकली रे जग जीवनां अणभवल्या बिनां लषी न ऐसी क्रुष्नां</l>
          <l xml:id="GopS67,52.1">पारब्रह्मा ची गोडी नैंणंती बापुडी पडी ते संकडै बिषिया संगै</l>
          <l xml:id="GopS67,52.2">सिलेस घातले बैसाचे बैरणे ते च बिधिने नेतया रसाले</l>
          <l xml:id="GopS67,52.3">कमलनीं दुर्दुरा एकै जु बिटा परमल मधुकर घिवन गैला</l>
          <l xml:id="GopS67,52.4">थांनां चया दूधा नहोसी बरपडा असूध सेवतां गूचडा जनम गैला</l>
          <l xml:id="GopS67,52.5">नांमौं भणैं तैसी चूकली तूंझी तूंझ देषतां अंमृत सेवतां चवि नैंणंती</l>
        </lg>
        <lg type="[Ś]">
          <l xml:id="GopS67,67">सर हेकडै बसंनि जर मैं जीवन गंडियौ</l>
          <l xml:id="GopS67,67">सार न सालूं रंनि मथै कवल फुलारियौ</l>
          <l xml:id="GopS67,68">जे सालू रौ सुधिल है कवरां संदी काइ</l>
          <l xml:id="GopS67,68">तौ पेयौ पताल मैं कुंदन मिटी षाइ</l>
          <l xml:id="GopS67,69">कंन्हड नाभि भुजंगमणि तिम आतम पासि अनंत</l>
          <l xml:id="GopS67,69">गंध गहणि बंनि बंनि भमैं पाथर भ्रांति भमंत</l>
          <l xml:id="GopS67,70">कबीर किस्तुरी कुंडलि बसै म्रिघ ढूंढै बन मांहिं</l>
          <l xml:id="GopS67,70">ऐसैं घटि घटि रांम है परि दुनियां देषै नांहि</l>
          <l xml:id="GopS67,71">कबीर कहै दैंषै कोई संतजन जाकै पंचूं हाथ</l>
          <l xml:id="GopS67,71">जाकै पंचूं बसि नही ता हरि संगन साथ</l>
          <l xml:id="GopS67,72">दादू कदि यहु आपा जाइगा कदि यहु बिसरै और</l>
          <l xml:id="GopS67,72">कदि यहु सूषिम होइगा कदि यहु पावै ठौर</l>
          <l xml:id="GopS67,73">दादू घटि किस्तूरी म्रिघ के भ्रंमत फिरै उदास</l>
          <l xml:id="GopS67,73">अंतरगति जांणै नहीं ताथैं सूंघै घास</l>
          <l xml:id="GopS67,74">किस्तूरी करमांणंदा नाभि कवल हरि नांम</l>
          <l xml:id="GopS67,74">नर ढूंढै प्रांमैं नहीं गुर बिन ठांवैं ठांम</l>
          <l xml:id="GopS67,75">परापरी पासैं रहै कोई न जांणैं ताहि</l>
          <l xml:id="GopS67,75">सतगुरि दिया दिषाइ करि दादू रह्या ल्यौ लाइ</l>
          <l xml:id="GopS67,76">जिनि हम सिरजे सो कहां सतगुर देहु दिषाइ</l>
          <l xml:id="GopS67,76">दादू दिल अरवाह का तहां मांलिक ल्यौ लाइ</l>
          <l xml:id="GopS67,77">दादू जीवन जांणैं रांम कूं रांम जीव के पास</l>
          <l xml:id="GopS67,77">गुर के सबदूं बाहिरा ताथैं फिरै उदास</l>
          <l xml:id="GopS67,78">दादू केई दौडे द्वारिका केई कासी जांहि</l>
          <l xml:id="GopS67,78">केई मथुरा कूं चले साहिब घट ही मांहि</l>
          <l xml:id="GopS67,79">बस्तर ही पछिम दिसा दे पूरब कूं दौर</l>
          <l xml:id="GopS67,79">मोहन सो सूझै नही अबिनासी जिहि ठौर</l>
          <l xml:id="GopS67,80">पूरब दौडे पछिम दौडे दौडे दषिण उतरा</l>
          <l xml:id="GopS67,80">जगंनाथ दौडे दिसि सबहीं रह्या रांम उर अंतरा</l>
          <l xml:id="GopS67,81">न सोलाहू न सिरो न उरवार न पार</l>
          <l xml:id="GopS67,81">मूंढेव तें तिनके सो मन मंझि निहारि</l>
          <l xml:id="GopS67,82">सरवर भरिया दह दिसा पंषी प्यासा जाइ</l>
          <l xml:id="GopS67,82">दादू गुर प्रसाद बिन क्यूं जल पीवै आइ</l>
          <l xml:id="GopS67,83">दादू उलटि अपूठा आप मैं अंतर सोधि सुजांन</l>
          <l xml:id="GopS67,83">सो ढिग तेरी बावरे तजि बाहर की बांन</l>
          <l xml:id="GopS67,84">इहांनीं आछै इहांहीं अलोप इहांहीं रचिले तीनि त्रिलोक</l>
          <l xml:id="GopS67,84">आबे संगै रहै जूवा ता कारणि अनंत सिधा जोगेस्वर हूवा</l>
          <l xml:id="GopS67,85">बाहरा न भीतरा नेडा न दूरि षोजत रहे ब्रह्मा अरु सूर</l>
          <l xml:id="GopS67,85">सेत फटक मन हीरै बीधा इहि परमारथ श्री गोरषनाथ सीधा</l>
          <l xml:id="GopS67,86">हीरा मन परि राषिये तब दूजा चढै न रंग</l>
          <l xml:id="GopS67,86">दादू यौं मन थिर भया अबिनासी के संग</l>
          <l xml:id="GopS67,87">गगन मन बाकिलै त्रिबिधि दुषिया ढाकिलै</l>
          <l xml:id="GopS67,87">थाकिलै बल पंच भूतं हरि रस पागि लै</l>
          <l xml:id="GopS67,88">भाषंत सति सिव अवधूतं जनम भौ भागि लै</l>
          <l xml:id="GopS67,88">सिव सकति गुरू क्रुपाई मांणिक लिभ लै</l>
          <l xml:id="GopS67,89">हाजरां कूं हजूरि गाफिलां कूं दूरि बिरला जांणत निज तत ग्यांनीं</l>
          <l xml:id="GopS67,89">मुसक नाभी च बसै म्रिघा षबरि न लहै भाषंत सिव सति बांणीं</l>
          <l xml:id="GopS67,90">दादू दूरि कहैंते दूरि है रांम रह्या भरपूरि</l>
          <l xml:id="GopS67,90">नैंनहुं बिन सूझै नहीं ताथैं रवि कत दूरि</l>
          <l xml:id="GopS67,91">घटि घटि रांम रतंन है दादू लषै न कोइ</l>
          <l xml:id="GopS67,91">सतगुर सब दौं पाइये सहजै हो गंमि होइ</l>
          <l xml:id="GopS67,92">कबीर ज्यूं नैंनहुं मैं पूतली त्यूं षालिक घट मांहि</l>
          <l xml:id="GopS67,92">गहिला लोक न जांणहीं बाहरि ढूंढण जांहि</l>
          <l xml:id="GopS67,93">पूजणहारे पासि है देही मांहै देव</l>
          <l xml:id="GopS67,93">दादू ताकूं बाडि करि बाहरि मांडी सेव</l>
          <l xml:id="GopS67,94">दादू यहु मसीति यहु देहुरा सतगुरि दिया दिषाइ</l>
          <l xml:id="GopS67,94">भीतरि सेवा बंदिगी बाहरि काहे जाइ</l>
          <l xml:id="GopS67,95">दादू मंझें वेला मंझि गुर मंझें ही उपदेस</l>
          <l xml:id="GopS67,95">बाहरि ढूंढैं बावरे जटा बधांयें केस</l>
        </lg>
        <lg type="[C]">
          <l xml:id="GopS67,53.0">साचा सतगुर संम मिलावै सब कुछ काया मांहि दिषावै |टेक</l>
          <l xml:id="GopS67,53.1">काया मांहैं सिरजनहार काया मांहैं ऊंकार</l>
          <l xml:id="GopS67,53.2">काया मांहैं है आकास काया मांहैं धरती पास</l>
          <l xml:id="GopS67,53.3">काया मांहैं पवन प्रकास काया मांहैं नीर निवास</l>
          <l xml:id="GopS67,53.4">काया मांहैं ससि हर सूर काया मांहैं बाजहि तूर</l>
          <l xml:id="GopS67,53.5">काया मांहैं तीन्यूं देव काया मांहैं अलष अभेव</l>
          <l xml:id="GopS67,53.6">काया मांहैं चार्यौ बेद काया मांहैं पाया भेद</l>
          <l xml:id="GopS67,53.7">काया मांहैं चारे षांनीं काया मांहैं चारे बांनीं</l>
          <l xml:id="GopS67,53.8">काया मांहैं उपजै आइ काया मांहैं मरि मरि जाइ</l>
          <l xml:id="GopS67,53.9">काया मांहैं जांमैं मरै काया मांहैं चौरासी फिरै</l>
          <l xml:id="GopS67,53.10">काया मांहैं ले अवतार काया मांहैं बारंबार</l>
          <l xml:id="GopS67,53.11">काया मांहैं राति दिन उदै अस्त इकतार</l>
          <l xml:id="GopS67,53.11">दादू पाया परमगुर कीया एकंकार</l>
          <l xml:id="GopS67,54.0">काया मांहैं षेल पसारा काया मांहैं प्रांन अधारा</l>
          <l xml:id="GopS67,54.1">काया मांहि अठारह भारा काया मांहि उपांवनहारा</l>
          <l xml:id="GopS67,54.2">काया मांहैं सब बनराइ काया मांहैं रहे घरबाइ</l>
          <l xml:id="GopS67,54.3">काया मांहैं कंदलि बास काया मांहैं है कविलास</l>
          <l xml:id="GopS67,54.4">काया मांहैं तरवर छाया काया मांहैं पंषी माया</l>
          <l xml:id="GopS67,54.5">काया मांहैं आदि अनंत काया मांहैं है भगवंत</l>
          <l xml:id="GopS67,54.6">काया मांहैं त्रिभुवन राइ काया माहैं रह्या समाइ</l>
          <l xml:id="GopS67,54.7">काया मांहैं चौदह भुवन काया मांहैं आवागवन</l>
          <l xml:id="GopS67,54.8">काया मांहैं सब ब्रह्मंड काया मांहैं है नवषंड</l>
          <l xml:id="GopS67,54.9">काया मांहैं लोक सब दादू दिये दिषाइ</l>
          <l xml:id="GopS67,54.10">मनसा बाचा क्रमनां गुर बिन लष्या न जाइ</l>
          <l xml:id="GopS67,55.0">काया मांहैं सागर सात काया मांहैं अबिगत नाथ</l>
          <l xml:id="GopS67,55.1">काया मांहैं न दियां नीर काया मांहैं गहर गभीर</l>
          <l xml:id="GopS67,55.2">काया मांहैं सरवर पांणीं काया मांहैं बसै बिनांणीं</l>
          <l xml:id="GopS67,55.3">काया मांहैं नीर निवांण काया मांहैं हंस सुजांण</l>
          <l xml:id="GopS67,55.4">काया मांहैं गंग तरंग काया मांहैं जमुनां संग</l>
          <l xml:id="GopS67,55.5">काया मांहैं सरस्वती काया मांहैं द्वारा मती</l>
          <l xml:id="GopS67,55.6">काया मांहैं कासी थांन काया मांहैं करै स्नांन</l>
          <l xml:id="GopS67,55.7">काया मांहैं पूजा पाती काया मांहैं तीर्थ जाती</l>
          <l xml:id="GopS67,55.8">काया मांहैं मुनियर मेला काया मांहैं आप अकेला</l>
          <l xml:id="GopS67,55.9">कया मांहैं जपिये जाप काया मांहैं आपैं आप</l>
          <l xml:id="GopS67,55.10">काया नगर निधांन हैं मांहैं कौतिग होइ</l>
          <l xml:id="GopS67,55.11">दादू सतगुर संगि ले भूलि पडै जिनि कोइ</l>
          <l xml:id="GopS67,56.0">काया मांहैं बिषमीं बाट काया मांहैं औघट घाट</l>
          <l xml:id="GopS67,56.1">काया मांहैं पटण गांउं काया मांहैं उतिम ठांउं</l>
          <l xml:id="GopS67,56.2">काया मांहैं मंडप बाजे काया मांहैं आप बिराजे</l>
          <l xml:id="GopS67,56.3">काया मांहैं महल अवास काया मांहैं निहचल बास</l>
          <l xml:id="GopS67,56.4">काया मांहैं राज दवार काया मांहैं बोलनहार</l>
          <l xml:id="GopS67,56.5">काया मांहैं भरे भंडार काया मांहैं बस्त अपार</l>
          <l xml:id="GopS67,56.6">काया मांहैं नव निधि होइ काया मांहैं अठ सिधि सोइ</l>
          <l xml:id="GopS67,56.7">काया मांहैं हीरा साल काया मांहैं निपजैं लाल</l>
          <l xml:id="GopS67,56.8">काया मांहैं मांणिक भरे काया मांहैं ले ले धरे</l>
          <l xml:id="GopS67,56.9">काया मांहैं रतन अमोल काया माहैं मोल न तोल</l>
          <l xml:id="GopS67,56.10">काया मांहैं करतार है सो निधि जांणैं नांहि</l>
          <l xml:id="GopS67,56.11">दादू गुरमुषि पाईये सब कुछ काया मांहि</l>
          <l xml:id="GopS67,57.0">काया मांहैं सब कुब जांणि काया मांहैं लेहु पिछांणि</l>
          <l xml:id="GopS67,57.1">काया मांहैं बहु बिस्तार काया मांहैं अंत न पार</l>
          <l xml:id="GopS67,57.2">काया मांहैं अगम अगाध काया मांहैं निपजे साध</l>
          <l xml:id="GopS67,57.3">काया मांहैं कह्या न जाइ काया मांहि रहे ल्यौ लाइ</l>
          <l xml:id="GopS67,57.4">काया मांहैं साध न सार काया मांहैं करै बिचार</l>
          <l xml:id="GopS67,57.5">काया मांहैं अमृत बांनीं काया मांहैं सारंग प्रांनीं</l>
          <l xml:id="GopS67,57.6">काया मांहैं षेलै प्रांन काया मांहैं पद निरबांन</l>
          <l xml:id="GopS67,57.7">काया मांहि मूल गहि रहै काया मांहैं सब कुछ लहै</l>
          <l xml:id="GopS67,57.8">काया मांहैं निज निरधार काया मांहैं अपरंपार</l>
          <l xml:id="GopS67,57.9">काया मांहैं सेवा करै काया मांहैं नीझर झरै</l>
          <l xml:id="GopS67,57.10">काया मांहैं बास करि रहे निरंतर छाइ</l>
          <l xml:id="GopS67,57.11">दादू पाया आदि घर सतगुरि दिया दिषाइ</l>
          <l xml:id="GopS67,58.0">काया मांहैं अनभै सार काया मांहैं करै बिचार</l>
          <l xml:id="GopS67,58.1">काया मांहैं उपजै ग्यांन काया मांहैं लागै ध्यांन</l>
          <l xml:id="GopS67,58.2">काया मांहि अंमर अस्थांन काया मांहैं आतम रांम</l>
          <l xml:id="GopS67,58.3">काया मांहैं कला अनेक काया मांहैं करता एक</l>
          <l xml:id="GopS67,58.4">काया मांहैं लागै रंग काया मांहैं सांईं संग</l>
          <l xml:id="GopS67,58.5">काया मांहैं सरवर तीर काया मांहैं कोकिल कीर</l>
          <l xml:id="GopS67,58.6">काया मांहैं कछिब नैंन काया मांहैं कुंजी बैंन</l>
          <l xml:id="GopS67,58.7">काया मांहैं कवल प्रकास काया मांहैं मधुकर बास</l>
          <l xml:id="GopS67,58.8">काया मांहैं नाद कुरंग काया मांहैं जोति पतंग</l>
          <l xml:id="GopS67,58.9">काया मांहैं चातृग मोर काया मांहैं चंद चकोर</l>
          <l xml:id="GopS67,58.10">काया मांहैं प्रीति करि काया मांहि सनेह</l>
          <l xml:id="GopS67,58.11">काया मांहैं प्रेमरस दादू गुरमुषि एह</l>
          <l xml:id="GopS67,59.0">काया मांहैं तारणहार काया मांहैं उतरे पार</l>
          <l xml:id="GopS67,59.1">काया मांहैं दूतर तारै काया मांहैं आप उबारै</l>
          <l xml:id="GopS67,59.2">काया मांहैं दूतर तिरे काया मांहैं ह्वै उधरे</l>
          <l xml:id="GopS67,59.3">काया मांहैं निपजे आइ काया मांहैं रहे समाइ</l>
          <l xml:id="GopS67,59.4">काया मांहैं षुले कपाट काया मांहि निरंजन हाट</l>
          <l xml:id="GopS67,59.5">काया मांहैं है दीदार काया मांहैं देष न हार</l>
          <l xml:id="GopS67,59.6">काया मांहैं रांम रंगि राते काया मांहैं प्रेमरसमाते</l>
          <l xml:id="GopS67,59.7">काया मांहैं बिचल भए काया मांहैं निहचल रहे</l>
          <l xml:id="GopS67,59.8">काया मांहैं जीवै जीव काया मांहैं पाया पीव</l>
          <l xml:id="GopS67,59.9">काया मांहैं सदा अनंद काया मांहैं परिमांनंद</l>
          <l xml:id="GopS67,59.10">काया मांहैं कुसल है सो हम देष्या आइ</l>
          <l xml:id="GopS67,59.11">दादू गुरमुषि पाईये साध कहैं संमझाइ</l>
          <l xml:id="GopS67,60.0">काया मांहैं देष्या नूर काया मांहि रह्या भरपूर</l>
          <l xml:id="GopS67,60.1">काया मांहैं पाया तेज काया मांहैं सुंदर सेज</l>
          <l xml:id="GopS67,60.2">काया मांहैं पुंज प्रकास काया मांहैं सदा उजास</l>
          <l xml:id="GopS67,60.3">काया मांहैं झिलिमिलि सारा काया मांहैं सब थै न्यारा</l>
          <l xml:id="GopS67,60.4">काया मांहैं जोति अनंत काया मांहैं सदा बसंत</l>
          <l xml:id="GopS67,60.5">काया मांहैं षेलैं फाग काया मांहैं सब बन बाग</l>
          <l xml:id="GopS67,60.6">काया मांहैं षेलैं रास काया मांहैं बिबिधि बिलास</l>
          <l xml:id="GopS67,60.7">काया मांहैं बाजहि बाजे काया मांहि नाद धुनि साजे</l>
          <l xml:id="GopS67,60.8">काया मांहैं सेज सुहाग काया मांहैं मोटे भाग</l>
          <l xml:id="GopS67,60.9">काया मांहैं मंगल चार काया मांहैं जै जै कार</l>
          <l xml:id="GopS67,60.10">काया अगंम अगाध है मांहीं तूर बजाइ</l>
          <l xml:id="GopS67,60.11">दादू प्रगट पीव मिल्या गुरमुष रहे समाइ</l>
        </lg>
      </div>
    </body>
  </text>
</TEI>
