<TEI xmlns="http://www.tei-c.org/ns/1.0">
  <text>
    <body>
      <div>
        <head>अरणकरता साक्षिभूत कौं अंग</head>
        <lg type="[C]">
          <l xml:id="GopS76">दया तुम्हारी दरसन पइये |</l>
          <l xml:id="GopS76,1.0">जांन तहौ तुम्हा अंतरजांमीं |</l>
          <l xml:id="GopS76,1.0">जांन राइ तुम्ह सूं का कहिये |</l>
          <l xml:id="GopS76,1.1">तुम्ह सूं कहा चतु राई कीजै कौंन करम करि तुम्ह पाये |</l>
          <l xml:id="GopS76,1.1">कोई नहीं मिलै प्रांन बलि अपनैं दया तुम्हारी तुम्ह आए |</l>
          <l xml:id="GopS76,1.2">कहा हमारौ आंनि तुम्ह आगैं कौंन कला करि बसि कीये |</l>
          <l xml:id="GopS76,1.2">जीते कौंन बुधि बल पौरिष रुचि अपनीं तैं सरनि लीये |</l>
          <l xml:id="GopS76,1.3">तुम्हहीं आदि अंति फुनि तुम्हहीं तुम्ह करता त्रीलोक मंझार |</l>
          <l xml:id="GopS76,1.3">कुछ नांहीं थैं कहा होत है दादू बलि पावै दीदार |</l>
        </lg>
        <lg type ="[Ś]">  
          <l xml:id="GopS76,1">दादू कहै तुम्ह थैं तबहीं होइ सब दरस परस दर हाल |</l>
          <l xml:id="GopS76,1">हम थैं कबहूं न होइगा जे बीचैं जुग काल |</l>
          <l xml:id="GopS76,2">दादू कहै तुम्हहीं थैं तुम्ह कूं मिलै एक पलक मैं आइ |</l>
          <l xml:id="GopS76,2">हम थैं कबहूं न होइगा कोटि कलप जे जाइ |</l>
          <l xml:id="GopS76,3">कबीर नां कुछ कीया न करि सक्या नां करणैं जोग सरीर |</l>
          <l xml:id="GopS76,3">जे कुछ कीया सु हरि कीया ताथैं भया कबीर कबीर |</l>
          <l xml:id="GopS76,4">हम थैं हुवा न होइगा नां हम करनैं जोग |</l>
          <l xml:id="GopS76,4">ज्यूं हरि भावै त्यूं करै दादू कहैं सब लोग |</l>
          <l xml:id="GopS76,5">दादू दादू कहत है आपैं सब घट मांहिं |</l>
          <l xml:id="GopS76,5">अपनीं रुचि आपैं कहै दादू तैं कुछ नांहि |</l>
          <l xml:id="GopS76,6">दादू केई उतारैं आरती केई सेवा करि जांहि |</l>
          <l xml:id="GopS76,6">केई आइ पूजा करैं केई षुलांवैं षांहि |</l>
          <l xml:id="GopS76,6">केई सेवग ह्वै रहे केई साधू संगति मांहि |</l>
          <l xml:id="GopS76,6">केई आइ दरसन करैं हम थैं होता नांहि |</l>
          <l xml:id="GopS76,7">नां हम करैं करांवैं आरती नां हम पीवैं पिलांवैं नीर |</l>
          <l xml:id="GopS76,7">करै करावै सांईयां दादू सकल सरीर |</l>
          <l xml:id="GopS76,8">आप अकेला सब करै औरूं के सिरि देइ |</l>
          <l xml:id="GopS76,8">दादू सोभा दास कूं अपणां नांव न लेइ |</l>
          <l xml:id="GopS76,9">आप अकेला सब करै घट मैं लहरि उपाइ |</l>
          <l xml:id="GopS76,9">दादू सिरि दे जीव के यौं न्यारा ह्वै जाइ |</l>
        </lg>
        <lg type ="[C]">  
          <l xml:id="GopS76,2.0">तूं है तूं है तूं है तेरा मैं नहीं मैं नहीं मैं नहीं मेरा |</l>
          <l xml:id="GopS76,2.1">तूं है तेरा जगत पाया मैं मैं मेरा धंधै लाया |</l>
          <l xml:id="GopS76,2.2">तूं है तेरा षेल पसारा मैं मैं मेरा कहै गंवारा |</l>
          <l xml:id="GopS76,2.3">तूं है तेरा सब संसारा मैं मैं मेरा तिनि सिरि भारा |</l>
          <l xml:id="GopS76,2.4">तूं है तेरा काल न षाइ मैं मैं मेरा मरि मरि जाइ |</l>
          <l xml:id="GopS76,2.5">तूं है तेरा रह्या समाइ मैं मैं मेरा गया बिलाइ |</l>
          <l xml:id="GopS76,2.6">तूं है तेरा तुम्ह हीं मांहि मैं मैं मेरा मैं कुछ नांहि |</l>
          <l xml:id="GopS76,2.7">तूं है तेरा तूं हीं होइ मैं मैं मेरा मिल्या न कोइ |</l>
          <l xml:id="GopS76,2.8">तूं है तेरा लंघै पार दादू पाया ग्यांन बिचार |</l>
        </lg>
        <lg type ="[Ś]">  
          <l xml:id="GopS76,10">कबीर मेरा मुझ मैं कुछ नहीं जे कुछ है सु तेरा |</l>
          <l xml:id="GopS76,10">तेरा तुझ कौं सौंपतां क्या लागै मेरा |</l>
        </lg>
        <lg type ="[C]">  
          <l xml:id="GopS76,3.0">माहरौ स्यूं जे हूं आपूं ताहरौ छै तूं नैं थापूं |</l>
          <l xml:id="GopS76,3.1">श्रब जीवनौ तूं दातार तैं सिरज्या नैं तूं प्रतिपाल |</l>
          <l xml:id="GopS76,3.2">तन धन ताहरौ तैं दीधूं हूंता हरौं नैं तैं की धूं |</l>
          <l xml:id="GopS76,3.3">सहुवै ताहरौ साचौ ए मै नैं माहरौ झूठौ ते |</l>
          <l xml:id="GopS76,3.4">दादू नैं मनि और न आवै तूं करता नैं तुहीं जु भावै |</l>
        </lg>
        <lg type ="[Ś]">  
          <l xml:id="GopS76,11">चंद सूर पाक पवन पांणीं का मत सार |</l>
          <l xml:id="GopS76,11">धरती अंबर राति दिन तरवर फलैं अपार |</l>
          <l xml:id="GopS76,12">छाजन भोजन परमारथी आतमदेव अधार |</l>
          <l xml:id="GopS76,12">साधू सेवग रांम के दादू पर उपगार |</l>
        </lg>
        <lg type ="[C]">  
          <l xml:id="GopS76,4.0">हब कुछ करत न कहु कुछ कैसैं गुन बिधि बहत रहत ससि जैसैं |</l>
          <l xml:id="GopS76,4.1">द्रपन गगन अनील अलेप जस गंध जलध प्रतिबिंब देषि तस |</l>
          <l xml:id="GopS76,4.2">सब आरंभ अकांम अनेहा बिधि नषेध कीयौ अनकेहा |</l>
          <l xml:id="GopS76,4.3">यहु पद कहत सुनत नही आवै कहै रैदास सक्रित को पावै |</l>
        </lg>
        <lg type ="[Ś]">  
          <l xml:id="GopS76,13">दादू कहै संम्रथ सो सेरी समझाइ नैं करि अणकरता होइ |</l>
          <l xml:id="GopS76,13">घटि घटि ब्यापक पूरि सब रहै निराला हो |</l>
          <l xml:id="GopS76,14">करता ह्वै करि कुछ करै तामां हि बंधावै |</l>
          <l xml:id="GopS76,14">दादू उस कूं पूछिये ऊतर नहीं आवै |</l>
          <l xml:id="GopS76,15">बांम्हणि मारी बाछडी मांनि लिया मनि पाप |</l>
          <l xml:id="GopS76,15">पुंनि करतां कहै मैं किया बंधणीं आया आप |</l>
          <l xml:id="GopS76,16">जिस का तिस कूं दीजिये सुक्रित पर उपगार |</l>
          <l xml:id="GopS76,16">दादू सेवग सो भला सिरि नहीं ले वै भार |</l>
          <l xml:id="GopS76,17">सेवा सुकृत सब गया मैं मेरा मन मांहि |</l>
          <l xml:id="GopS76,17">दादू आपा जब लगैं साहिब मांनैं नांहि |</l>
          <l xml:id="GopS76,18">षिजमति द्वाज बाजीद सी कौंण करैगा कोइ |</l>
          <l xml:id="GopS76,18">मैं मैं करतांर भई फिरि पछितांनां सोइ |</l>
        </lg>
        <lg type ="[C]">  
          <l xml:id="GopS76,5.0">जब यहु मैं मेरी मिटि जाइ तब देषत बेगि मिलै रांम राइ |</l>
          <l xml:id="GopS76,5.1">मैं मैं मेरी तब लग दूरि मैं मैं मेटि मिलै भरपूरि |</l>
          <l xml:id="GopS76,5.2">मैं मैं मेरी तब लग नांहिं मैं मैं मेटि मिलै मन मांहि |</l>
          <l xml:id="GopS76,5.3">मैं मैं मेरी न पावै कोइ मैं मैं मेटि मिलै जन सोइ |</l>
          <l xml:id="GopS76,5.4">दादू मैं मैं मेरी मेट तब तूं जांनि रांम सूं भेट |</l>
          <l xml:id="GopS76,6.0">ऐसा ग्यांन बिचारी मनां रांम न सुमिरै दुष भंजनां |</l>
          <l xml:id="GopS76,6.1">जब लग मै मैं मेरी करै तब लग काज एक नहीं सरै |</l>
          <l xml:id="GopS76,6.1">जब यहु मैं मेरी मिटि जाइ तब हरि काज संवरै आइ |</l>
          <l xml:id="GopS76,6.2">जब लग सिंघ रहै बन मांहि तब लग यहु बन फूलै नांहि |</l>
          <l xml:id="GopS76,6.2">उलटि स्याल सिंघ कूं षाइ तब यहु पूलै सब बनराइ |</l>
          <l xml:id="GopS76,6.3">जीत्या दूबै हार्यौ तिरै गुर प्रसादि जीव तहीं मरै |</l>
          <l xml:id="GopS76,6.3">दास कबीर कहै समझाइ केवल रांम रहौ ल्यौ लाइ |</l>
          <l xml:id="GopS76,7.0">ऐसा ग्यांन गोपालहि भावै म्रितक समांन होइ जौ आवै |</l>
          <l xml:id="GopS76,7.1">दुष अरु सुष दोऊ संमि करि जांनैं संपति बिपति न हिरदै आंनैं |</l>
          <l xml:id="GopS76,7.2">अस्तु तिनिंह्या आसा छाडै इनि पंचनि सूं झगरौ मांडै |</l>
          <l xml:id="GopS76,7.3">कांम क्रोध की बात न चालै अह निसि भगति नेम ब्रत पालै |</l>
          <l xml:id="GopS76,7.4">सब घटि रांम एक करि लेषै अंगद कहै सुपरम पद देषै |</l>
          <l xml:id="GopS76,8.0">काहे री नलनी तू कुमिलांनी तेरैंहि नालि सरोवर पांनी |</l>
          <l xml:id="GopS76,8.1">जल मैं उतपति जल मैं बस जल मैं नलनीं तोर निवास |</l>
          <l xml:id="GopS76,8.2">ना तलि तपति न ऊपरि आगि तोर हेत कहि का सनि लागि |</l>
          <l xml:id="GopS76,8.3">कहै कबीर जे उदिक समांन ते नहीं मुये हमारे जांन |</l>
          <l xml:id="GopS76,9.0">सरवर तटि हंसणीं तिसाई जुगति बिनां हरि जल पीयौ न जाई |</l>
          <l xml:id="GopS76,9.1">पीया चाहै तौ लै षग सारी उडि न सकै दोऊ पर भारी |</l>
          <l xml:id="GopS76,9.2">कुंभ लयैं ठाढी पणिहारी गुण बिन नीर भरै कैसैं नारी |</l>
          <l xml:id="GopS76,9.3">कहै कबीर गुरि एक बुधि बताई सहज सुभाइ मिले रांम राई |</l>
          <l xml:id="GopS76,10.0">दूभर पनियां भरनां न जाई अधिक तृषा हरि बिन न बुझाई |</l>
          <l xml:id="GopS76,10.1">ऊपरि नीर लेज तरहा री कैसैं नीर भरै पनिहारी |</l>
          <l xml:id="GopS76,10.2">उधरयौ कूप घाट भयौ भारी चली निरास पंच पंनिहारी |</l>
          <l xml:id="GopS76,10.3">गुर उपदेस भरी ले नीरा हरषि हरषि जल पीवै कबीरा |</l>
        </lg>
        <lg type ="[Ś]">  
          <l xml:id="GopS76,19">एक अचंभा ऐसा हूंवा गागरि मांहि उतार्या कूवा |</l>
          <l xml:id="GopS76,19">वोछी लेज पहूंचै नांहीं लोक पियासा मरि मरि जांहीं |</l>
        </lg>
        <lg type ="[C]">  
          <l xml:id="GopS76,11.0">क्रिष्ण कहै अरजन सांभलौ जा लगैं गुण नहीं जाइ |</l>
          <l xml:id="GopS76,11.0">ता लगैं निर्गुण नहीं मिलै लिंग नौं भग नहीं थाइ |</l>
          <l xml:id="GopS76,11.1">अरजन ग्यांन आब्यौं किम जांणियैं ते नौं केहूं सहिनांण रे |</l>
          <l xml:id="GopS76,11.1">ता सिरि पद मन पेषिये इम कहै भगवान रे |</l>
          <l xml:id="GopS76,11.2">पंच साषा ब्रिष ऊगिया लागी पत्रांनीं कोडि रे |</l>
          <l xml:id="GopS76,11.2">सहजैं उपजै सहजैं षपै केन्हैं दीजै षोडि रे |</l>
          <l xml:id="GopS76,11.3">एक दीयौ अंतज गृहे बीजौ कासी मांहि रे |</l>
          <l xml:id="GopS76,11.3">दीवां बेऊ गत हुवा जोतैं हि जोति समाई रे |</l>
          <l xml:id="GopS76,11.4">साध परपंच नैं पेषै नहीं देषै सब घटि आप रे |</l>
          <l xml:id="GopS76,11.4">मांहैं थकौ अलगौ रहै लिपै पुंनि नहीं पाप रे |</l>
          <l xml:id="GopS76,11.5">अरजन बंन रे गयां नहीं छूटिये तजिये बस्तर नैं अंन रे |</l>
          <l xml:id="GopS76,11.5">घरमां कोई रे बंध्यण नहीं जौ छै निर्मलैं मन रे |</l>
          <l xml:id="GopS76,11.6">अरजन तेलनीं कडाही जिम कल कलै मांहैं देषिये चंद रे |</l>
          <l xml:id="GopS76,11.6">मांहैं थकौ दाझै नहीं एदू अलगूं गोबिंद रे |</l>
          <l xml:id="GopS76,11.7">अरजन सारीषा नैं सारीषौ मिलै इम कहै भगवांन रे |</l>
          <l xml:id="GopS76,11.7">रांम बिनां नहीं छूटिये जाल गैं उपजै नहीं ग्यांन रे |</l>
          <l xml:id="GopS76,11.8">अर्जन जल रे मांहैं जिम कमोदनीं उदिक नौं प्रसंग नहीं थाइ रे |</l>
          <l xml:id="GopS76,11.8">बिन रे षाधां कर ले पिये जिभ्या कहूं न लिपाइ रे |</l>
          <l xml:id="GopS76,11.9">अर्जन बेदनां कर्म सगला करै रहै त्रिबेणीं मांहि रे |</l>
          <l xml:id="GopS76,11.9">आतमां तत चीन्हैं नहीं ताथैं फेरडा षांहि रे |</l>
          <l xml:id="GopS76,11.10">अर्जन जीव नैं ब्रह्म जौंला नहीं मनैं टालि ज्यौ भेद रे |</l>
          <l xml:id="GopS76,11.10">बिष्णदास नैं स्वांमीं इम भणौं इम बोल्या छैं बेद रे |</l>
        </lg>
        <lg type ="[Ś]">  
          <l xml:id="GopS76,20">बंन बंन हांढे मुकति होइ तौ पसु पंषी सैं वार |</l>
          <l xml:id="GopS76,20">माया मैं जे दूबिये तौ जनक भया क्यूं पार |</l>
        </lg>
        <lg type ="[C]">  
          <l xml:id="GopS76,12.0">सब भूले हो पाषंडि रहे तेरा बिरला जन कोई रांम कहै |</l>
          <l xml:id="GopS76,12.1">होइ आरोगि बूंटी घसि लावै गुर बिन जैसैं भ्रमत फिरै |</l>
          <l xml:id="GopS76,12.1">है हाजिर परतीति न आवै सो कैसैं परताप धरै |</l>
          <l xml:id="GopS76,12.2">ज्यूं सुष त्यूं दुष मन दिढ राषै एकादसी इकतार करै |</l>
          <l xml:id="GopS76,12.2">द्वादसी भरमैं लष चौरासी ग्रभवासी आवै सदा मरै |</l>
          <l xml:id="GopS76,12.3">मैं तैं तजै तजै अप मारग चारि बरण उपरांति चढै |</l>
          <l xml:id="GopS76,12.3">ते नहीं दूबे पार तिरि लंघे निर्गुण सर्गुण संगि करै |</l>
          <l xml:id="GopS76,12.4">होइ मगन रांम रंगि राचै आवागवण मिटै धापै |</l>
          <l xml:id="GopS76,12.4">तिनहीं उछाह मोग नहीं ब्यापै कहै कबीर करता आपै |</l>
          <l xml:id="GopS76,13.0">हरि रांम बिनां सब भ्रंमि गए कोई जन तेरा साच गहै |</l>
          <l xml:id="GopS76,13.1">पीवै नीर त्रिषा तनि भाजै ग्यांन गुरू बिन कोन लहै |</l>
          <l xml:id="GopS76,13.1">प्रगट पूरा संमझि न आवै ताथैं सो जल दूरि रहै |</l>
          <l xml:id="GopS76,13.2">हरिष सोग दोऊ समि करि राषै एक एक कै संगि निब है |</l>
          <l xml:id="GopS76,13.2">अनत जाइ तहां दुष पावै आपहि आपां आप दहै |</l>
          <l xml:id="GopS76,13.3">आपा परभ्रंम सब छाडै तीनि लोक परि ताहि धरै |</l>
          <l xml:id="GopS76,13.3">सोई जन सही साच कूं परसै अंमर मिलै नहीं कबहूं मरै |</l>
          <l xml:id="GopS76,13.4">पारब्रह्म सूं प्रीति निरंतर रांम रंसांइन भरि पीवै |</l>
          <l xml:id="GopS76,13.4">सदा अनंद सुषी साचे सूं कहि दादू सो जन जीवै |</l>
          <l xml:id="GopS76,14.0">ऐसैं ग्रिह मैं क्यूं न रहै मनसा बाचा रांम कहै |</l>
          <l xml:id="GopS76,14.1">संपति बिपति नहीं मैं मेरा हरिष सोक ह्वै नांहीं |</l>
          <l xml:id="GopS76,14.1">राग दोष रहित सुष दुष थैं बैठा हरि पद मांही |</l>
          <l xml:id="GopS76,14.2">तन धन माया मोहन बंधै बैरी मींत न कोई |</l>
          <l xml:id="GopS76,14.2">आपा पर समि रहै निरंतर निज जन सेवग सोई |</l>
          <l xml:id="GopS76,14.3">सरवर कवल रहै जलि जैसैं दधि मथि घ्रित करि लींन्हां |</l>
          <l xml:id="GopS76,14.3">जैसैं बंन मैं रहै बटाऊ काहू हित नहीं कीन्हां |</l>
          <l xml:id="GopS76,14.4">भाव भगति रहै रसि माता प्रेम मगन गुन गावै |</l>
          <l xml:id="GopS76,14.4">जीवत मुकति होइ जन दादू अमर अभैपद पावै |</l>
        </lg>
        <lg type ="[K]">  
          <l xml:id="GopS76,21.1">कवल सीप जल जुदे बसहि मणि ज्यूं मुष मांहीं |</l>
          <l xml:id="GopS76,21.2">बडवानल पुनि बीज बारि मधि भीजहि नांहीं |</l>
          <l xml:id="GopS76,21.3">दरपन मैं प्रतिबिंब सुंनि सबहीं घट न्यारी |</l>
          <l xml:id="GopS76,21.4">लोई रंगैं न सूत देषि अचिरज है भारी |</l>
          <l xml:id="GopS76,21.5">अठार भारं अग नींर हित सूर सलिल ले दे जुदा |</l>
          <l xml:id="GopS76,21.6">यूं रजब साधू सकति मिले अमिल पाया मुदा |</l>
        </lg>
        <lg type ="[Ś]">  
          <l xml:id="GopS76,22">धात्री बाले अस्त्री नाथे पदमिणीं जल बारिवत्र |</l>
          <l xml:id="GopS76,22">रज दग धंइ दंभ्यासंति एवं तिष्टंति कुरवते |</l>
          <l xml:id="GopS76,23">दादू गुण निर्गुण मन मिलि रह्या क्यूं बेगर ह्वै जाइ |</l>
          <l xml:id="GopS76,23">जहां मन नांहीं सो नहीं जहां मन चेतनि सो आहि |</l>
          <l xml:id="GopS76,24">दादू नाल कवल जल ऊपजै क्यू जुदा जल मांहि |</l>
          <l xml:id="GopS76,24">चंदा हित चित प्रीतडी यौ जल सेती नांहि |</l>
          <l xml:id="GopS76,25">कवल बारि इक ठौर है कुंमद लिपै जल नांहि |</l>
          <l xml:id="GopS76,25">रांम सनेहीं यौं रहै देह ग्रेह जग मांहि |</l>
          <l xml:id="GopS76,26">जल मध्ये जथा पदमं पदमं जलं न लिपते |</l>
          <l xml:id="GopS76,26">यौं संसारं उतपतते साधू साधू संसार न लिपते |</l>
        </lg>
        <lg type ="[C]">  
          <l xml:id="GopS76,15.0">पर्मगुर देषहु रिदै बिचारी कछू करहु सहाइ हमारी |</l>
          <l xml:id="GopS76,15.1">लवा नालि तंति एक संमि करि जंत्र एक भल राजा |</l>
          <l xml:id="GopS76,14.1">सति असति कछू नहीं जांनूं जैसैं बजाया तैंसैं बाजा |</l>
          <l xml:id="GopS76,15.2">चोर तुम्हारा तुम्हारी आग्या मुसियत नग्र तुम्हारा |</l>
          <l xml:id="GopS76,15.2">इनके गुनह हमहि का पकरौ का अपराध हमारा |</l>
          <l xml:id="GopS76,15.3">सेई तुम्ह सेई हम एकै कहियत जब आपा पर नहीं जांनां |</l>
          <l xml:id="GopS76,15.3">ज्यूं जल मैं जल पैसि न निकसै कहै कबीर मन मांगां |</l>
          <l xml:id="GopS76,16.0">माधौ सोई सोई रे मन सकलप बिकलप कलपनां |</l>
          <l xml:id="GopS76,16.1">तन कै क्रिति नहीं मैं करता नां मै जोग न भोगी |</l>
          <l xml:id="GopS76,16.1">नां मैं बंध नहीं मैं मुकता नां मैं प्रेम बिवोगी |</l>
          <l xml:id="GopS76,16.2">नां मैं बाहरि नां मैं भीतरि नां मोहि उभै भियासै |</l>
          <l xml:id="GopS76,16.2">नहीं तन नहीं मन अंगद नांहीं केवल ब्रह्म प्रकासै |</l>
          <l xml:id="GopS76,17.0">हम बैरागी माई रांम बिवोगी |</l>
          <l xml:id="GopS76,17.0">अब कछू संमझि परी जीय मेरैं छूटि गए सब संसै सोग |</l>
          <l xml:id="GopS76,17.1">केवल अमल कलंक कछू नांहीं श्रुति सुमृति सब देषे जोइ |</l>
          <l xml:id="GopS76,17.1">आसा छाडि निरास परमपद संकलप बिकलप मिटि गए दोइ |</l>
          <l xml:id="GopS76,17.2">नां हम बंध मुकति हम नांहीं नां हम जोगी नां हम भोग |</l>
          <l xml:id="GopS76,17.2">कहै भुवन ग्रिह बंन दोऊ नांहीं नां दुर्म बेली नां ए लोग |</l>
        </lg>
        <lg type ="[Ś]">  
          <l xml:id="GopS76,27">साहरि आषिम आपदा सा संपदा म संपि |</l>
          <l xml:id="GopS76,27">जिणि आंयां तूं बीसरै बुधि बुझावै झंपि |</l>
          <l xml:id="GopS76,28">बिपति देहु तौ सिरि सहूं संपति नहीं अभिमांन |</l>
          <l xml:id="GopS76,28">ईसर लागा नांव सूं संपति बिपति समांन |</l>
        </lg>
        <lg type ="[C]">  
          <l xml:id="GopS76,18.0">तुझा चरन अरिबिंद भवर मंन |</l>
          <l xml:id="GopS76,18.0">पांन करत पायौ पायौ मैं रांम धन |</l>
          <l xml:id="GopS76,18.1">संपति बिपति पटल माया धंन |</l>
          <l xml:id="GopS76,18.1">तामैं मगन होइ कैसैं तेरौ जन |</l>
          <l xml:id="GopS76,18.2">कहा भयौ जे गत तन छिन छिन |</l>
          <l xml:id="GopS76,18.2">प्रेम जाइ तौ डरै तेरौ निज जन |</l>
          <l xml:id="GopS76,18.3">प्रेम रजा ले राषू ह्रिदै धरि |</l>
          <l xml:id="GopS76,18.3">कहै रैदास छूटिबौ कवन परि |</l>
        </lg>
        <lg type ="[Ś]">  
          <l xml:id="GopS76,29">आसिक एक अलाह के फारिक दुनिया दीन |</l>
          <l xml:id="GopS76,29">तारिक इस अवजूद थैं दादू पाक अकींन |</l>
          <l xml:id="GopS76,30">बोलत बाबा जिंदपीर हमे तहां अलेष |</l>
          <l xml:id="GopS76,30">हमे न दुनियां दोस्त दारां हमे न माजर पजर |</l>
          <l xml:id="GopS76,30">मैं भिस्त दोजग तलब नेस फिरत फारिक मुलक मैं |</l>
          <l xml:id="GopS76,30">दिल दस्त कमर बस्त अगर सेर ज्वांनां |</l>
          <l xml:id="GopS76,30">जिसका पीर अकलिवद तिसका मुरीद भीदुर सदांनां |</l>
          <l xml:id="GopS76,31">दरसणीं मंधो दरसणीं भणीं ज्यूं पंडित माहि पढि सांणां |</l>
          <l xml:id="GopS76,31">मूरिष मांहि मूरिष होइ प्रगटे इसि बिधि जगत मांणां |</l>
        </lg>
        <lg type ="[C]">  
          <l xml:id="GopS76,19.0">बाहरि सुत्र सकल सूं मौला अलिपत रहै जैसैं जल मैं कवला |</l>
          <l xml:id="GopS76,19.1">मुष की बात सब इन सूं करता जीव प्रांण अपनैं प्रभु धरता |</l>
          <l xml:id="GopS76,19.2">ऊभा दीसै आवत बीहाला यहु मन सकल चरन की राला |</l>
          <l xml:id="GopS76,19.3">जन नानक थिर सतगुर पाया बाहरि भीतरि एकधि पाया |</l>
        </lg>
        <lg type ="[Ś]">  
          <l xml:id="GopS76,32">चौपा संगैं ऊछरै राषै अपणां अंग |</l>
          <l xml:id="GopS76,32">मांणस कबहूं नांचरै घास पसु वन कैं संग |</l>
          <l xml:id="GopS76,33">साध देह सूं यौं रहे ज्यूं घोडा सूं असवार |</l>
          <l xml:id="GopS76,33">जैमल डेरा भी जुदा अर जुदा जुदा आहार |</l>
          <l xml:id="GopS76,34">दादू कुछ ब्यापै नहीं काल झाल दुष त्रास |</l>
          <l xml:id="GopS76,35">काया की संगति तजै बैठा हरि पद मांहि |</l>
          <l xml:id="GopS76,35">दादू निरभै ह्वै रहै कोई गुन ब्यापै नांहि |</l>
          <l xml:id="GopS76,36">काया मांहैं भैघणां सब गुण ब्यापैं आइ |</l>
          <l xml:id="GopS76,36">दादू निरभै घर किया रहे नूर मैं जाइ |</l>
          <l xml:id="GopS76,37">दादू इस आकार थैं दूजा सूषिम लोक |</l>
          <l xml:id="GopS76,37">तिस थैं आगैं रहै जहुंवां हरिष न सोक |</l>
          <l xml:id="GopS76,38">दादू हद छाडि बेहद मैं निरबै न्रिपष होइ |</l>
          <l xml:id="GopS76,38">लागि रहै उस एक सूं जहां न दूजा कोइ |</l>
          <l xml:id="GopS76,39">दादू दूजै अंतर होत है जिनि आंणैं मन मांहि |</l>
          <l xml:id="GopS76,39">तहां ले मन कूं राषिये जहां कुछ दूजा नांहि |</l>
          <l xml:id="GopS76,40">जब निराधार मन रहि गया आत के आंद |</l>
          <l xml:id="GopS76,40">दादू पीवै रांम रस भेटे परमांनद |</l>
          <l xml:id="GopS76,41">निराधार घर कीजिये जहां नहीं धरनि अकास |</l>
          <l xml:id="GopS76,41">दादू निहचल मन रहै न्रिगुण के बेसास |</l>
          <l xml:id="GopS76,42">कबीर अनल अकासां घर कीया मधि निरंतर बास |</l>
          <l xml:id="GopS76,42">बसुधा ब्यौम बिकत रहैं बिन ठाहर बेसास |</l>
          <l xml:id="GopS76,43">अधर चाल कबीर की आसंघी नहीं जाइ |</l>
          <l xml:id="GopS76,43">दादू डाकैं म्रिग ज्यूं उलटि पडैं भुंइ आइ |</l>
          <l xml:id="GopS76,44">दादू रहणि कबीर की कठिन बिषम यहु चाल |</l>
          <l xml:id="GopS76,44">अधर एक सूं मिलि रह्या जहां न ऊपजै काल |</l>
          <l xml:id="GopS76,45">नां घरि रह्या न बनि गया नां कुछ कीया कलेस |</l>
          <l xml:id="GopS76,45">दादू मनहीं मन मिल्या सतगुर के उपदेस |</l>
          <l xml:id="GopS76,46">काहे दादू घरि रहै काहे बंनषंडे जाइ |</l>
          <l xml:id="GopS76,46">घर बन रहिता रांम है ताही सूं ल्यौ लाइ |</l>
          <l xml:id="GopS76,47">दादू जिनि प्रांणीं करि जांणियां घर बन एक समांन |</l>
          <l xml:id="GopS76,47">घर मांहैं बंन ज्यूं रहै सोई साध सुजांन |</l>
          <l xml:id="GopS76,48">सब जग मांहैं एकला देह निरंतर बास |</l>
          <l xml:id="GopS76,48">दादू कारनि रांम के घर बन मांहि उदास |</l>
          <l xml:id="GopS76,49">घर बन मांहैं सुष नहीं सुष है सांईं पास |</l>
          <l xml:id="GopS76,49">दादू तासौं मन मिल्या इन थैं भया उदास |</l>
          <l xml:id="GopS76,50">नां घर भला न बन भला जहां नहीं निज नांव |</l>
          <l xml:id="GopS76,50">दादू उनमनि मन रहै भला त सोई ठांव |</l>
          <l xml:id="GopS76,51">बैरागी बन मैं बसै घर बारी घर मांहि |</l>
          <l xml:id="GopS76,51">रांम निराला रहि गया दादू इन मैं नांहि |</l>
          <l xml:id="GopS76,52">दादू जब समझ्या तब सुर झिया उलटि समांनां सोइ |</l>
          <l xml:id="GopS76,52">कछू कहावै ज लगैं तब लग संमझि न होइ |</l>
          <l xml:id="GopS76,53">कछू न कहावै आप कूं का दूसंग न जाइ |</l>
          <l xml:id="GopS76,53">दादू निरपष ह्वै रहै साहिब सूं ल्यौ लाइ |</l>
          <l xml:id="GopS76,54">कछू न कहावै आप कूं सांईं कूं सेवै |</l>
          <l xml:id="GopS76,54">दादू दूजा छाडि सब नांव निज लेवै |</l>
          <l xml:id="GopS76,55">मति मोटी उस साध की ह्वै पष रहित समांन |</l>
          <l xml:id="GopS76,55">दादू आपा मेटि करि सेवा करै सुजांन |</l>
          <l xml:id="GopS76,56">आपा मेटीला सतगुर षोजीला |</l>
          <l xml:id="GopS76,57">न करिबा जोग जुगति काहेला |</l>
          <l xml:id="GopS76,57">गुरमुषि डोरी षैंचीला तब सहज जोति का मेला |</l>
          <l xml:id="GopS76,58">कबीर गुर गोबिद तौ एक है दूजा यहु आकार |</l>
          <l xml:id="GopS76,58">आपा मेटि जीवत मरै तौ पावै करतार |</l>
        </lg>
        <lg type ="[C]">  
          <l xml:id="GopS76,20.0">सुष दुष संसा दूरि किया तब हम केवल रांम लिया | |</l>
          <l xml:id="GopS76,20.1">सुष दुष दोऊ भूंम बिचारा इन सूं बंध्या है जग सारा |</l>
          <l xml:id="GopS76,20.2">मेरी मेरा सुष कै तांईं जाइ जन मन रचे तै नांहीं |</l>
          <l xml:id="GopS76,20.3">सुष कै तांई झूठा बोलै बांधै बंध न कबहूं न षोलै |</l>
          <l xml:id="GopS76,20.4">दादू सुष दुष संगि न जाई प्रेम प्रीति पीव सूं ल्यौ लाई |</l>
          <l xml:id="GopS76,20.5">सुष दुष मनि मांनैं नहीं रांम रंगि राता |</l>
          <l xml:id="GopS76,20.5">दादू दूजा छाडि सब प्रेम रसि माता |</l>
          <l xml:id="GopS76,20.6">दादू सुष दुष मनि मांनैं नहीं आपा परसमि भाइ |</l>
          <l xml:id="GopS76,20.6">सो मन मन करि सेइए सब पूरन ल्यौ लाइ |</l>
          <l xml:id="GopS76,21.0">प्यारे रांम मनहीं मनां |</l>
          <l xml:id="GopS76,21.0">कासूं कहूं कहण कूं नांहीं दूसर और जनां |</l>
          <l xml:id="GopS76,21.1">ज्यूं द्रपन प्रतिब्यंब देषिये आप दुवा सू सोई |</l>
          <l xml:id="GopS76,21.1">संसौ मिट्या एक कौ एकै महाप्रलै जब होई |</l>
          <l xml:id="GopS76,21.2">जौ रिझऊं तौ महाक नहै बिन रिझयैं थैं सब षोटी |</l>
          <l xml:id="GopS76,21.2">कहै कबीर तरक दोइ साधै ताकी मति है मोटी |</l>
        </lg>
      </div>
    </body>
  </text>
</TEI>
