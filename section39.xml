<TEI xmlns="http://www.tei-c.org/ns/1.0">
  <text>
    <body>
      <div>
        <head>सारग्राही कौं अंग</head>
        <lg type="[Ś]">
          <l xml:id="GopS39,1">दादू कांम गाइ के दूध सूं हाड चांम सूं नांहि |</l>
          <l xml:id="GopS39,1">इहि बिधि अंमृत पीजिये साधूं के मुष मांहि |</l>
          <l xml:id="GopS39,2">दादू गऊ बछ का ग्यांन गहि दूध रहै ल्यौ लाइ |</l>
          <l xml:id="GopS39,2">सींग पूछ पग परहरै अस्थनि लागै धाइ |</l>
          <l xml:id="GopS39,3">जैमल सार लिया निज सोधि करि साधू जन साचै |</l>
          <l xml:id="GopS39,3">भगत बबेकी रांम का औगुणि क्यूं राचै |</l>
          <l xml:id="GopS39,4">सब घट आतम सोधि करि साधू पकड्या सार |</l>
          <l xml:id="GopS39,4">जैमल औगुण नां गहै जाकै ग्यांन बिचार |</l>
          <l xml:id="GopS39,5">जैमल साधू सुंदरि एक मत मांषण ज्यूं मथि लेइ |</l>
          <l xml:id="GopS39,5">सारगराही संत जन छाछि न आदर देइ |</l>
          <l xml:id="GopS39,6">जैमल साध निकसि संसार थैं पकडी हरि की वोट |</l>
          <l xml:id="GopS39,6">निसदिन सुमिरै रांम कूं नजरि न आंणैं षोट |</l>
          <l xml:id="GopS39,7">जैमल भला बुरा सो आप कूं हमकूं कौंण दवालि |</l>
          <l xml:id="GopS39,7">रांम नांम सूं लागि रहु इहि बिधि औगुण टालि |</l>
          <l xml:id="GopS39,8">औगुन आंन अनंत तजि गुन रंचक सो लेहु |</l>
          <l xml:id="GopS39,8">जगंनांथ सुष आपकूं औरनि हूं सुष देहु |</l>
          <l xml:id="GopS39,9.1">हंस गहै निज षीर बनीं मधुरिष मधु काढैं |</l>
          <l xml:id="GopS39,9.2">अलि ज्यूं परमल लीन पहुप पंषुरी न डाढै |</l>
          <l xml:id="GopS39,9.3">चंबक चुणिले सार पुनह पारा ज्यूं कंचन |</l>
          <l xml:id="GopS39,9.4">त्यूं तत बेता तत प्यंड परहरि गुन पंचन |</l>
          <l xml:id="GopS39,9.5">छाजनाज कन काढिले गऊ दूध ज्यूं बछ मुष |</l>
          <l xml:id="GopS39,9.6">यौं रजब गुण कूं गहत आपा पर उपजै सु सुष |</l>
          <l xml:id="GopS39,10">दादू साध सबै करि देषणां असाध न दीसै कोइ |</l>
          <l xml:id="GopS39,10">जाकै हिरदै हरि नहीं ता तनि टोटा होइ |</l>
          <l xml:id="GopS39,11">जाकै हिरदै जैसी होइगी सो तैसी ले जाइ |</l>
          <l xml:id="GopS39,11">दादू तूं निरदोष रहु नांव निरंतर गाइ |</l>
          <l xml:id="GopS39,12">सुसब्दे हीरा बेधिलै जिह्वा करि टकसाल |</l>
          <l xml:id="GopS39,12">औगुण मधे गुण करीलै औधू तब चेला सब संसार |</l>
          <l xml:id="GopS39,13">दादू सांईं सेवैं सो सब भले बुरा न कहिये कोइ |</l>
          <l xml:id="GopS39,13">सारौं मांहैं सो बुरा जिस घटि नांव न होइ |</l>
          <l xml:id="GopS39,14">जिनि अपने औगुन तजे उर थैं धरे उठाइ |</l>
          <l xml:id="GopS39,14">तुरसी सो कैसै गहै दोष पराए जाइ |</l>
        </lg>
      </div>
    </body>
  </text>
</TEI>
