<TEI xmlns="http://www.tei-c.org/ns/1.0">
  <text>
    <body>
      <div>
        <head>मलींनना चांणक कौं अंग</head>
          <lg type="[C]">
            <l xml:id="GopS45,1.0">मैला मलिता सब संसार हरि निर्मल जाकौ अंत न पार |टेक |</l>
            <l xml:id="GopS45,1.1">मैला बीरज मैला षेत मन मैला काया रस हेत |</l>
            <l xml:id="GopS45,1.2">मैला मोती मैला हीर मैला पवन पावक अरु नीर |</l>
            <l xml:id="GopS45,1.3">मैला तीनि लोक ब्रह्मंड इकबीस निस बासुरि मैंला दिन तीस |</l>
            <l xml:id="GopS45,1.4">मैला ब्रह्मा मैला इंद्र सहंस कला मैला रवि चंद्र |</l>
            <l xml:id="GopS45,1.5">सब जग मैला एकै भाइ जन निर्मल जब हरि गुन गाइ |</l>
            <l xml:id="GopS45,1.6">मैला पुंनि अरु मैला पाप मेला आंन देव का जाप |</l>
            <l xml:id="GopS45,1.7">मैला तीर्थ मैला दांन ब्रत मैला पूजा र स्नांन |</l>
            <l xml:id="GopS45,1.8">मैला सुर मैली सुरसती नांमदेव कौ ठाकुर निर्मल हरी |</l>
            <l xml:id="GopS45,2.0">रांम निरंजन न्यारा रे अंजन सकल पसारा रे |</l>
            <l xml:id="GopS45,2.1">अंजन उतपति ऊंकार अंजन मांड्या सब बिस्तार |</l>
            <l xml:id="GopS45,2.2">अंजन ब्रह्मां संकर इंद्र अंजन गोपी संगि गोबिंद |</l>
            <l xml:id="GopS45,2.3">अंजन बांणीं अंजन बेद अंजन कीये नांनां भेद |</l>
            <l xml:id="GopS45,2.4">अंजन बिद्या पाठ पुरांन अंजन फोकट कथहि गियांन |</l>
            <l xml:id="GopS45,2.5">अंजन पाती अंजन देव अंजन की करै अंजन सेव |</l>
            <l xml:id="GopS45,2.6">अंजन नांचै अंजन गावै अंजन भेष अंनंत दिषावै |</l>
            <l xml:id="GopS45,2.7">अंजन कहूं कहां लग केता दांन पुंनि तप साधन जेता |</l>
            <l xml:id="GopS45,2.8">कहै कबीर कोई बिरला जागै अंजन छाडि निरंजन लागै |</l>
            <l xml:id="GopS45,3.0">अंजन अलप निरंजन सार इहै चींन्हि नर करहु बिचार |</l>
            <l xml:id="GopS45,3.1">अंजन उतपति बरतणि लोई बिनां निरंजन मुकति न होई |</l>
            <l xml:id="GopS45,3.2">अंजन आवै अंजन जाइ निरंजन सब घटि रह्यौ समाइ |</l>
            <l xml:id="GopS45,3.3">जोग ध्यांन तप सबै बिकार कहै कबीर मेरे रांम अधार |</l>
            <l xml:id="GopS45,4.0">निरंजन अंजन कीन्हां रे सब आतम लीनां रे |टेक |</l>
            <l xml:id="GopS45,4.1">अंजन माया अंजन काया अंजन छाया रे |</l>
            <l xml:id="GopS45,4.1">अंजन राते अंजन माते अंजन पाया रे |</l>
            <l xml:id="GopS45,4.2">अंजन मेरा अंजन तेरा अंजन मेला रे |</l>
            <l xml:id="GopS45,4.2">अंजन लीया अंजन दीया अंजन षेला रे |</l>
            <l xml:id="GopS45,4.3">अंजन देवा अंजन सेवा अंजन पूजा रे |</l>
            <l xml:id="GopS45,4.3">अंजन ध्यांनां अंजन ग्यांनां अंजन दूजा रे |</l>
            <l xml:id="GopS45,4.4">अंजन बकता अंजन सुरता अंजन भावै रे |</l>
            <l xml:id="GopS45,4.4">अंजंन रांम निरंजन कीन्हां दादू गावै रे |</l>
          </lg>
          <lg type="[K]">
            <l xml:id="GopS45,1.1">मनसा तौ मैल मंडाण गैल मल थूल सुमूलं |</l>
            <l xml:id="GopS4,1.2">जलथल मल ह्वै किरषि मलहि षित षात सुधूलं |</l>
            <l xml:id="GopS4,1.3">मल मिष्टांन सुमेल मलहि सांभरि सुत सीरं |</l>
            <l xml:id="GopS4,1.4">मल मुषि लेहि अफीम मलहि मल भुगतैं बीरं |</l>
            <l xml:id="GopS4,1.5">घ्रित हींग कहि कौंन मधि सूप चालनीं सोधिए |</l>
            <l xml:id="GopS4,1.6">रजब लीजै मेद मधु क्या आचार परमोधिए |</l>
          </lg>
          <lg type="[C]">
            <l xml:id="GopS45,5.0">पांडे सोचि पिवो तुम्ह पांणीं छोति कहां सूं आंणीं |</l>
            <l xml:id="GopS45,5.1">छपन कोडि जहां जादौं जाले चौरासी लषि बासी |</l>
            <l xml:id="GopS45,5.1">षांन उमराव तहां सब गाडे मुनियर सहंस अठ्यासी |</l>
            <l xml:id="GopS45,5.1">पांडे ता माटी के भांडे |</l>
            <l xml:id="GopS45,5.2">मछ कछ जल मांहि बिवांनां लोही रक्ता मल भरिया |</l>
            <l xml:id="GopS45,5.2">नदियां नीर नरक बहि आया पसु पांणीं मैं सडिया |</l>
            <l xml:id="GopS45,5.3">जल की बूंद थैं प्यंड उपाया नांव धर्यौ जाकौ माषी |</l>
            <l xml:id="GopS45,5.3">जे तूं बभण बभणीं जाया वो तैं क्यौं न राषी |</l>
            <l xml:id="GopS45,5.4">पोथी पतडा दूरि करि पांडे छाडि दे मन के भरमां |</l>
            <l xml:id="GopS45,5.4">कहै कबीर एक करि जांणैं रहौ रांम की सरणां |</l>
            <l xml:id="GopS45,6.0">कहु पाडे कैसी सुचि कीजै सुचि कीजै तौ जनम न लीजै |</l>
            <l xml:id="GopS45,6.1">जा सुचि केरा करहु बिचारा भिष्ट भये लीन्हां अवतारा |</l>
            <l xml:id="GopS45,6.2">जा कारणि तुम्ह धरती काटी तामैं मुए जीव सौ साठी |</l>
            <l xml:id="GopS45,6.3">जा कारणि तुम्ह लींन जनोई थूक लगाइ कातै सब कोई |</l>
            <l xml:id="GopS45,6.4">एक काल घ्रित केरी साषा दूजी षाल मैं ले घ्रित राषा |</l>
            <l xml:id="GopS45,6.5">सो घ्रित सब देवतनि चढायौ सो घ्रित सब दुनिया ई षायौ |</l>
            <l xml:id="GopS45,6.6">कहै कबीर सुचि देहु बताई रांम नांम लीज्यौ रे भाई |</l>
            <l xml:id="GopS45,7.0">कहु पांडे सुचि कौंन ठांउं जिहि घरि भोजन बैठि षांउं |</l>
            <l xml:id="GopS45,7.1">माता जूठी पिता पुनि जूठा जूठे फल चित लागे |</l>
            <l xml:id="GopS45,7.1">जूठा आवन जूठा जांनां चेतहु क्यौं न अभागे |</l>
            <l xml:id="GopS45,7.2">अंनु जूठा पांनी पुनि जूठा जूठी बैठि पकाया |</l>
            <l xml:id="GopS45,7.2">जूठी कडछी अंन परोस्या जूठे जूठा षाया |</l>
            <l xml:id="GopS45,7.3">चौका जूठा गोबर जूठा जूठी काढी कारा |</l>
            <l xml:id="GopS45,7.3">कहै कबीर तेई जन सूचा जे मन का तजैं बिकारा |</l>
            <l xml:id="GopS45,8.0">पाडे तब जाइ होइ जनोई |</l>
            <l xml:id="GopS45,8.0">पहली प्रगटि पांच बडि गाढा तौ पीछैं बड गोई |टेक |</l>
            <l xml:id="GopS45,8.1">सोई रुई सुद्रां घरि पींनीं सोई करां बिचि काता |</l>
            <l xml:id="GopS45,8.1">ता सूत का तोडा ताडा ताहि पहरि का माता |</l>
            <l xml:id="GopS45,8.2">जा पोषरि मैं सुद्र सवार्या सोई नीर भरि न्हाया |</l>
            <l xml:id="GopS45,8.2">ता पोषरि कै लगतै पांडे उतिम कदे न आया |</l>
            <l xml:id="GopS45,8.3">राजस तांमस पातिग तूंमैं ए तीन्यूं जे मारै |</l>
            <l xml:id="GopS45,8.3">तौ चौथी सरि तोथैं नीडी जे तूं षोज बिचारै |</l>
            <l xml:id="GopS45,8.4">जे ब्रह्मा की बांणीं षोजै तौ तूं ब्रह्म पिछांणैं |</l>
            <l xml:id="GopS45,8.4">नौ सरि मेल्हि पूठि कै पाछैं दसईं कूं मन तांणैं |</l>
            <l xml:id="GopS45,8.5">एक अचंभा औरै देष्या जग सब यौंहीं भूला |</l>
            <l xml:id="GopS45,8.5">कहै हरदास क्रिपा केसौ की गुर मिलि संसा षूला |</l>
            <l xml:id="GopS45,9.0">काहे कूं कीजै पांडे छोति बिचारा छोति हीं तैं उपनां संसारा |</l>
            <l xml:id="GopS45,9.1">हमारै कैसैं लोहू पांडे तुम्हारै कैसैं दूध |</l>
            <l xml:id="GopS45,9.1">तुम्ह कैसैं बांभण हम कैसैं सूध |</l>
            <l xml:id="GopS45,9.2">छोति छोति करतां तुम्हहीं जाये तौ ग्रभ वासि काहे कूं आए |</l>
            <l xml:id="GopS45,9.2">जनमत छोति मरत हीं छोति कहै कबीर हरि की निर्मल जोति |</l>
          </lg>
          <lg type="[Ś]">
            <l xml:id="GopS45,1">दादू हाडौं मुष भर्या चांम रह्या लपटाइ |</l>
            <l xml:id="GopS45,1">मांहैं जिभ्या मांस की ताही सेती षाइ |</l>
            <l xml:id="GopS45,2">नऊं दुवारे नक के निसदिन बहै बलाइ |</l>
            <l xml:id="GopS45,2">सुचि कहां लैं कीजिये रांम सुमरि गुन गाइ |</l>
            <l xml:id="GopS45,3">दादू यहु मन तीन्यूं लोक मैं अरस परस सब होइ |</l>
            <l xml:id="GopS45,3">देही की रष्या करै हम जिनि भींटै कोइ |</l>
            <l xml:id="GopS45,4">दादू देह जतन करि राषिए मन राष्या नहि जाइ |</l>
            <l xml:id="GopS45,4">उतिम मधिम बासनां भला बुरा सब षाइ |</l>
            <l xml:id="GopS45,5">प्रांणीं तन मन मिलि रह्या इंद्री सकल बिकार |</l>
            <l xml:id="GopS45,5">दादू ब्रह्मा सुद्र घरि कहां रहै आचार |</l>
            <l xml:id="GopS45,6">मनवां झूलै नरक मैं बाहरि धोवै देह |</l>
            <l xml:id="GopS45,6">जैमल बैठे सूच ह्वै बडा अचंभा एह |</l>
            <l xml:id="GopS45,7">कुदया कसांइणीं कुबुधि डूंमणीं परनिंद्या घटि चूहडी |</l>
            <l xml:id="GopS45,7">मूठा क्रोध चिंडाल चौका दितें क्या भया नांनिक चार्यूं बैठे नाल |</l>
            <l xml:id="GopS45,8">लबु कुता ठगु चूहडा ठगि षाया मुरदार |</l>
            <l xml:id="GopS45,8">नांनिक मंजलसि कूडदी पी पी हौंहि षुवार |</l>
            <l xml:id="GopS45,9">कांमस्य कला ले चितस्य चिडा श्रुरा बिषै सिज्या मनमथ मास |</l>
            <l xml:id="GopS45,9">बीरजं ब्रह्म हत्या है है रे लोका दुराचारी कहां रही सुच्या तुम्हारी |</l>
            <l xml:id="GopS45,10">दादू बिषिया का रस मद भया नर नारी का मास |</l>
            <l xml:id="GopS45,10">माया माते मद पीया किया जनम का नास |</l>
            <l xml:id="GopS45,11">दादू बिषै के कारनैं रूप राते रहैं नैंन नापाक यौं कीन्ह भाई |</l>
            <l xml:id="GopS45,11">बदी की बात यौं सुनत सारा दिन श्रवन नापाक यूं कीन्ह जाई |</l>
            <l xml:id="GopS45,11">स्वाद के कारनैं लुबधि लागी रहै जिभ्या नापाक यौं कीन्ह षाई |</l>
            <l xml:id="GopS45,11">भोग के कारनैं भूष लागी रहै अंग नापाक यौं कीन्ह लाई |</l>
            <l xml:id="GopS45,12">गंदी सूं गंदा भया यौं गंदा सब कोइ |</l>
            <l xml:id="GopS45,12">दादू लागै षूब सूं तौ षूब सरीषा होइ |</l>
            <l xml:id="GopS45,13">माया मैली गुनमई धरि धरि उजल नांव |</l>
            <l xml:id="GopS45,13">दादू मोहै सबनि कूं सुर नर सबहीं ठांव |</l>
            <l xml:id="GopS45,14">मधिम मन मनसा मधिम मधिम कणीं"र् कांम |</l>
            <l xml:id="GopS45,14">मधिम सूं लागे रहैं क्यूं पावैं बिश्रांम |</l>
          </lg>
          <lg type="[K]">
            <l xml:id="GopS45,15.1">भैंसा चांम पवित्र: जेणि पांणहीं गहीजै |</l>
            <l xml:id="GopS45,15.2">गादह चांम पवित्र जेणि नींसांण मढीजै |</l>
            <l xml:id="GopS45,15.3">हरणां चांम पवित्र पहरि देसावर कीजै |</l>
            <l xml:id="GopS45,15.4">छेली चांम पवित्र नीर जिणि टाढौ पीजै |</l>
            <l xml:id="GopS45,15.5">झाझ ले नीर झकोलिये थावरि थावरि ठोरडौ |</l>
            <l xml:id="GopS45,15.6">अणपवित्र चांम अणभगत कौ जिम काढै तिम कोरडौ |</l>
          </lg>
          <lg type="[C]">
            <l xml:id="GopS45,10.0">आचार रोगी बिचार ताजा आचार सेवग बिचार राजा |</l>
            <l xml:id="GopS45,10.1">आचार पीसै पोवै पांणीं भरै बिचार भुगतै श्रब भ्रम जरै |</l>
            <l xml:id="GopS45,10.2">जब लग आचार फूलै फलै तब लग काल जोनि नहीं टलै |</l>
            <l xml:id="GopS45,10.3">कहि नापा जब या मति भ्यासी गयौ आचार बिचार समासी |</l>
          </lg>
          <lg type="[Ś]">
            <l xml:id="GopS45,16">दादू कोटि आचारी न एक बिचारी तऊ न सरभरि होइ |</l>
            <l xml:id="GopS45,16">आचारी सब जग भर्या बिचारी बिरला कोइ |</l>
          </lg>
          <lg type="[C]">
            <l xml:id="GopS45,11.0">ऐसा तेरा झूठा मीठा लागा ताथैं साचै सूं मन भागा |</l>
            <l xml:id="GopS45,11.1">झूठे के घरि झूठा आया झूठा षांण पकाया |</l>
            <l xml:id="GopS45,11.1">झूठी सहनक झूठी बाह्या झूठे झूठा षाया |</l>
            <l xml:id="GopS45,11.2">झूठा ऊठन झूठा बेठन झूठी सबै सगाई |</l>
            <l xml:id="GopS45,11.2">झूठे के रंगि झूठा राता साचै को न पत्याई |</l>
            <l xml:id="GopS45,11.3">कहै कबीर अल्ह का पुंगडा साचे सूं मन लावो |</l>
            <l xml:id="GopS45,11.3">झूठे केरी संगति त्यागौ मन बंछित फल पावो |</l>
            <l xml:id="GopS45,12.0">ताथैं कहिये लोकाचार बेद कतेब कथैं ब्यौहार |</l>
            <l xml:id="GopS45,12.1">जारि बारि करि आवैं षेहा मूंवां पीछैं प्रीति सनेहा |</l>
            <l xml:id="GopS45,12.2">जीवत पित्रहि मारैं डंगा मूंवां पित्र ले घालैं गंगा |</l>
            <l xml:id="GopS45,12.3">जीवत पित्र कूं अंन न षुवांवैं मुवां पित्र कूं प्यंड भरांवें |</l>
            <l xml:id="GopS45,12.4">जीवत पित्र कूं बोलैं अपराध मुवां पीछैं देहि सराध |</l>
            <l xml:id="GopS45,12.5">कहि कबीर मोहि अचिरज आवै कउवा षांहि पित्र क्यूं पावै हेरे |</l>
          </lg>
          <lg type="[Ś]">
            <l xml:id="GopS45,17">सदा काले आतीथं त्रिपितं पित्र प्यंड च लभ्यते |</l>
            <l xml:id="GopS45,17">आतीथं निर्मुषं जांति निरासो पितरो गता |</l>
            <l xml:id="GopS45,18">प्रांण पुरिस भटकत फिरै अस्त सिलांवैं गंग |</l>
            <l xml:id="GopS45,18">हरिसिंघ पोषें कांचुली क्यौं त्रिपता होइ भुवंग |</l>
            <l xml:id="GopS45,19">कहां गाइबौ न्हाइबौ सेवा मूरति ध्यांन |</l>
            <l xml:id="GopS45,19">इंद्री अंग न सुध ह्वै कोटि कथहि जौ ग्यांन |</l>
            <l xml:id="GopS45,20">कहा करै आचार बावरे मन बिषिया सूं लींन |</l>
            <l xml:id="GopS45,20">निर्मल जल कौं छाडि करि मैला गरासै मींन |</l>
            <l xml:id="GopS45,21">कीडा दस चौकै मरै घुण दस हांडी मांहि |</l>
            <l xml:id="GopS45,21">जन रजब इस सुचि मैं कुछ बरकति दीसै नांहि |</l>
          </lg>
      </div>
    </body>
  </text>
</TEI>
