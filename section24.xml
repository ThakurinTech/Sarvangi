<TEI xmlns="http://www.tei-c.org/ns/1.0">
  <text>
    <body>
      <div>
        <head>असाध लेक कौं अंग</head>
        <lg type="[C]">
          <l xml:id="GopS24,1.0">मन कौ मैलौ बाहरि ऊजलौ किसौ रे</l>
          <l xml:id="GopS24,1.0">षांडा की धार जन कौ धर्म इसौ रे</l>
          <l xml:id="GopS24,1.1">रिदा कौ बिलाव नैंन बग ध्यांनीं ऐसी भगति न होइ रे प्रांनीं</l>
          <l xml:id="GopS24,1.2">कपट की भगति करै जिनि कोई अंत की बेर बहुत दुष होई</l>
          <l xml:id="GopS24,1.3">छाडि कपट भजौ रांम राई कहै कबीर तिहूं लोक बडाई</l>
        </lg>
        <lg type="[Ś]">  
          <l xml:id="GopS24,1">हरवैं हरवैं माला फेरैं तरुणीं त्यौ र सांमहौं जोरैं</l>
          <l xml:id="GopS24,1">तिनसूं कहैं देह का कीबी जौपैं मदनगुपाल न दीबी</l>
        </lg>
        <lg type="[C]">
          <l xml:id="GopS24,2.0">काहे कौं कीजै ध्यांन जपनां जौ मन नांहीं सुध अपनां</l>
          <l xml:id="GopS24,2.1">सांप कांचली छाडै बिष नहीं छाडै उदिक मैं बग ध्यांन मांडै</l>
          <l xml:id="GopS24,2.2">सिंघ के भोजन कहा लुकांनां ए सब झूठे देव पुजांनां</l>
          <l xml:id="GopS24,2.3">नांमदेव का स्वांमीं भांनि ले झगरा रांम रसांइन पी रे भगरा</l>
          <l xml:id="GopS24,3.0">कैसैं तिरत बहु कुटिल भरयौ कलि के चिहन देषि नांहिन डरयौ</l>
          <l xml:id="GopS24,3.1">कैसी सेवा कैसा ध्यांन जैसैं उजल बग उनमांन</l>
          <l xml:id="GopS24,3.2">भाव भुजंग भये प्यौहारी सुर्ति सिचांनां मति मंजारी</l>
          <l xml:id="GopS24,3.3">नांमदेव भणैं बहु इहि गुणि बाधा डांइण डिंभ सकल जग षाधा</l>
          <l xml:id="GopS24,4.0">भगत भला बाबा कागिला बिनहीं परचै पूजैं सिला</l>
          <l xml:id="GopS24,4.1">न्हांवैं धोवैं करैं स्नांन हिर्दै आंषि न मांथै कांन</l>
          <l xml:id="GopS24,4.2">गलि पहरै तुलसी की माला अंतरगति कोइला सा काला</l>
          <l xml:id="GopS24,4.3">भणत नांमदेव पेटाबलू मांहि लाष ऊपरि हींगलू</l>
          <l xml:id="GopS24,5.0">स्वांमीं भये बिषै के बगुला</l>
          <l xml:id="GopS24,5.0">धरि धरि ध्यांन सबै नंग चुगिला</l>
          <l xml:id="GopS24,5.1">मुहर भए मींन रुपइया भये दादुर बकि बकि देहि स्यंध कूं आदर</l>
          <l xml:id="GopS24,5.2">ध्यांन लगाइ करै आचार अष्टधात का करै अहार</l>
          <l xml:id="GopS24,5.3">चोवा चंदन चरचि गुलाला माया बेस्वां आपण माला</l>
          <l xml:id="GopS24,5.4">स्वांन बघेरे की सी सारी आ पडि कंठ करै बेजारी</l>
          <l xml:id="GopS24,5.5">कहै नापा एक सुर्ति बिचारी मति कोरी सकरै नर नारी</l>
          </lg>
          <lg type="[Ś]">
          <l xml:id="GopS24,2">तूं असीं नहि पुछियौ तैं पुछे असांण</l>
          <l xml:id="GopS24,2">नहीं रतौ रहिमांण सूं पढणहार कुरांण</l>
          </lg>
          <lg type="[C]">
          <l xml:id="GopS24,6.0">ऐसैं हरि क्यूं पाईये मन चंचल भाई</l>
          <l xml:id="GopS24,6.0">चपल बयौ चहुं दिसि फिरै राष्यौ न रहाई</l>
          <l xml:id="GopS24,6.1">मै मैरी छूटै नहीं करता गुणि बीझ्यौ</l>
          <l xml:id="GopS24,6.1">लोभ मोह कौ ध्यांन धरि बिषिया रसि रीझ्यौ</l>
          <l xml:id="GopS24,6.2">डिंभ मोह माया बसु आधीन बंधायौ</l>
          <l xml:id="GopS24,6.2">कांम लोभ कै बसि परयौ पति छाडि बिकायौ</l>
          <l xml:id="GopS24,6.3">छापा तिलक दीयें कहा नांचै अरु गांयैं</l>
          <l xml:id="GopS24,6.3">संजमि रह्यौ न हरि भज्यौ भ्रम्यौं भ्रम मांयैं</l>
          <l xml:id="GopS24,6.4">पूजा क्या परपंच की देषैं रु दिषांयैं</l>
          <l xml:id="GopS24,6.4">क्या जप तप बरत संजमां तीर्थ के न्हांयैं</l>
          <l xml:id="GopS24,6.5">अनंत कला काछैं कछैं बहु स्वांग दिषांवैं</l>
          <l xml:id="GopS24,6.5">मूरिष आप न संमझई औरां समझांवैं</l>
          <l xml:id="GopS24,6.6">आस करैं बैकुंठ की तन की नहि छूटी</l>
          <l xml:id="GopS24,6.6">जब लग मनवा बसि नहीं तब लग सब झूठी</l>
          <l xml:id="GopS24,6.7">गांयें सुणें न सुष भया जे मिटया न भैसा</l>
          <l xml:id="GopS24,6.7">जब लग जुगति न जांणियैं जैसा का तैसा</l>
          <l xml:id="GopS24,6.8">कपट कीयां रीझै नहीं करता नहीं काचा</l>
          <l xml:id="GopS24,6.8">परसरांम प्रभू तौ मिलै जौ सेवग ह्वै साचा</l>
          </lg>
          <lg type="[loS]">
          <l xml:id="GopS24,3">[loS] स्वांगी सरप फिरैं चित काबरे काहू के सैंन न काहू के साथी</l>
          <l xml:id="GopS24,3">बांनौं बनाइ बिगूचैं बिषै सूंजी पुत्री न पीठि टरैं नहीं माथी</l>
          <l xml:id="GopS24,3">भूंहूजी भेष धरयौ पसु की गति सूंकर स्वांभ भरैं बिष बाथी</l>
          <l xml:id="GopS24,3">हो रजब चित्र कीये चित चंचल बैल दिवाली के ईदि के ज्यूं हाथी</l>
          </lg>
          <lg type="[C]">
          <l xml:id="GopS24,7.0">हरि तैं बिमुष भई मति जाकी</l>
          <l xml:id="GopS24,7.0">मन कर्म बचन बिषै रस लंपट साष्य भरै को ताकी</l>
          <l xml:id="GopS24,7.1">तीर्थ ब्रत किये सब कलि के घर मैं रही न बाकी</l>
          <l xml:id="GopS24,7.1">घर घरबार फिरत वैई नर मूंड चढांयैं चाकी</l>
          <l xml:id="GopS24,7.2">कहत सुनत बज्र के मारे लागत नांहि न टांकी</l>
          <l xml:id="GopS24,7.2">परमांनंद उनि निहचै पकरयौ बाट नरक की ताकी</l>
          <l xml:id="GopS24,8.0">किंहि बिधि अणसरौं रे अति दुलंभ दींन दयाल</l>
          <l xml:id="GopS24,9.0">माधौ का पुरांन सुनि कीनौं</l>
          <l xml:id="GopS24,9.0">अनपांवनीं भगति नहीं साधी भूषे दांन न दीनौं</l>
          <l xml:id="GopS24,9.1">कांम न बिसरयौ क्रोध न बिसरयौ लोभ न बिसरयौ देवा</l>
          <l xml:id="GopS24,9.1">परनिंद्या मुषतैं नहीं बिसरयौ निर्फल भई सब सेवा</l>
          <l xml:id="GopS24,9.2">बाटपाडि घर मुसै परायौ पेट भरयौ अपराधी</l>
          <l xml:id="GopS24,9.2">जस लोभीक जाइ जीव जांमैं इहै अबिद्या साधी</l>
          <l xml:id="GopS24,9.3">चरन कवल अनराग न उपज्यौ भूत दया नहीं पाली</l>
          <l xml:id="GopS24,9.3">परमांनंद प्रभू साध संगति मिलि कथा पुनींत न चाली</l>
          <l xml:id="GopS24,10.0">होकर कंकन पग पाइर बाजै तार पषावज नटवन छाजै</l>
          <l xml:id="GopS24,10.1">थेई थेई करैं चिकनियां चहुं दिसि चित डुलावै</l>
          <l xml:id="GopS24,10.1">ऐसी भगति न भावै रांमहि का भयौ गाइ सुनावै</l>
          <l xml:id="GopS24,10.2">राग रागनीं तांन तननां गनिका ही कूं सोहै</l>
          <l xml:id="GopS24,10.2">सुघराई मैं गाइ सुनावै सकल बिसनियां मोहै</l>
          <l xml:id="GopS24,10.3">दीनानाथ प्रीति कौ गाहक जे कोऊ करि जांनैं</l>
          <l xml:id="GopS24,10.3">धू प्रहिलाद कबीर नांमदेव चत्रभुजदास बषांनैं</l>
          <l xml:id="GopS24,11.0">बाबौ भगति न मांनैं तांन की तानां तूंनीं तांन की</l>
          <l xml:id="GopS24,11.0">निरति करै अरु नींकां वाचै मुरकी ताकै कांन की</l>
          <l xml:id="GopS24,11.1">कबीर जी कहा तांन कियौ है जाकै बालदिआं नींधोन की</l>
          <l xml:id="GopS24,11.2">रैदास जी कहा तांन कियौ है जाकै मूरति हसी पषांन की</l>
          <l xml:id="GopS24,11.3">नांमदेव कहा तांन कियौ है जाकै दूध पिवायौ पान की</l>
          <l xml:id="GopS24,11.4">घाटमदास कहै जन तेरौ कलि मैं भगति पहिछांनि की</l>
          </lg>
          <lg type="[Ś]">
          <l xml:id="GopS24,4">नाटिक चेटक मोह न थंभन सबै धूत के काजं</l>
          <l xml:id="GopS24,4">धात रसांइन जै सिध होइबा तौ क्यं तजंति नरपति राजं</l>
          <l xml:id="GopS24,5">टीका टांमां टमकली बोलैं मधुरी बांणीं</l>
          <l xml:id="GopS24,5">चरपट कहै सुणिहो नागा अरजन एसौ रांकी सहिनांणीं</l>
          <l xml:id="GopS24,6">कबीर जेता मींठा बोलणां तेता भगत न जांणि</l>
          <l xml:id="GopS24,6">पहली थाह दिषाइ करि ऊंडै देसी आंणि</l>
          <l xml:id="GopS24,7">घणीं घात करैं लुडषडी मुंहडै बांणीं मीठी</l>
          <l xml:id="GopS24,7">बषनौं कहै बघेरां की गति तैं मनिषां मांहैं दीठी</l>
          <l xml:id="GopS24,8">षेचर मेघा मृघ ज्यूं बोलै मीठा बैंन</l>
          <l xml:id="GopS24,8">संगि मिलिहतै सरीर कूं ताकौं तूं मति धीजै चैंन</l>
          <l xml:id="GopS24,9">उजल देषि न धीजिये बग ज्यूं मांडै ध्यांन</l>
          <l xml:id="GopS24,9">धोरै बैसि चपेटसी यौं ले बूडै ग्यांन</l>
          <l xml:id="GopS24,10">काछै आसंण ठगु है माथै टीका ठगु</l>
          <l xml:id="GopS24,10">धोतीइ दो इक षांइयां लोटा हथिनि दगु</l>
          <l xml:id="GopS24,10">सालिगरांम र देवता माला सेती तगु</l>
          <l xml:id="GopS24,10">उतिम जनम कहांव दे यहु भला मारगु</l>
          <l xml:id="GopS24,10">ए देषत ही ठगि जांहिगे नांनिक ज्यूं मछलियां कौं बगु</l>
          <l xml:id="GopS24,11">गल मैं माला अति बनीं कंधै बणियां तगु</l>
          <l xml:id="GopS24,11">तगु बिचारा क्या करै नांनिक जे अंदरि बैठे ठगु</l>
          <l xml:id="GopS24,12">कछि कतेबैं सूफंगलि हथि कती गुडवत</l>
          <l xml:id="GopS24,12">ऊपरि दीसै नांनिक चंदिणां परि घटि अंधेरडीर्त</l>
          <l xml:id="GopS24,13">अभिअंतरि काला रहैं बाहरि करैं उजास</l>
          <l xml:id="GopS24,13">नांम कहै हरि भगति बिन निहचै नरक निवास</l>
          <l xml:id="GopS24,14">कबीर निर्मल हरि का नांव सूं कै निरमल सुध भाइ</l>
          <l xml:id="GopS24,14">कोइ लै दूणीं कालिमां भावै सौ मणसा बण लाइ</l>
          <l xml:id="GopS24,15">दादू पांणीं धोवैं बावरे मन का मैल न जाइ</l>
          <l xml:id="GopS24,15">मन निर्मल तब होइगा जब हर के गुण गाइ</l>
          <l xml:id="GopS24,16">कबीर काया मंजन क्या करै कपड धोइ म धोइ</l>
          <l xml:id="GopS24,16">उजल हुवां न छूटिये सुष नींदडी न सोइ</l>
          <l xml:id="GopS24,17">दादू ध्यांन धरें का होत है जे मन नहीं निर्मल होइ</l>
          <l xml:id="GopS24,17">तौ बग सबहीं उधरैं जे इहि बिधि सीझै कोइ</l>
          <l xml:id="GopS24,18">दादू ध्यांन धरैं का होत है जे मन का मैल न जाइ</l>
          <l xml:id="GopS24,18">बग मींनी का ध्यांन धरि पसू बिचारे षाइ</l>
          <l xml:id="GopS24,19">साध कहांवैं भुगतैं भग ताका काला मुहडा पीला पग</l>
          <l xml:id="GopS24,19">कूटै चमडी धरै धियांन ता पसुवा का कहा गियांन</l>
          <l xml:id="GopS24,20">करहि दीपक परहि जु कूपा यहु अचिरज हम देषि अनूंपा</l>
          <l xml:id="GopS24,20">ग्यांनहीन वोछी मति बाधा मुषां साध करतूति असाधा</l>
          <l xml:id="GopS24,21">कबीर भेष अतीत का करतूति करै अपराध</l>
          <l xml:id="GopS24,21">बाहरि दीसै साध गति मांहैं महा असाध</l>
          <l xml:id="GopS24,22">दादू कबहूं कोई जिनि मिलै सा त भेष सूं जाइ</l>
          <l xml:id="GopS24,22">जीव जनम का नास ह्वै कहैं अंमृत बिष षाइ</l>
          <l xml:id="GopS24,23">कबीर संसारी साकत भला कवारी कै भाइ</l>
          <l xml:id="GopS24,23">दुराचारी बुरा बैस्नौं हरि जन तहां न जाइ</l>
          <l xml:id="GopS24,24">जोगी जंगम सेवडे बोध सिंन्यासी सेष</l>
          <l xml:id="GopS24,24">षटदर्शन दादू रांम बिन सबै कपट के भेष</l>
          <l xml:id="GopS24,25">इं#[2018, ī कāलḍ पḍā जिभ्यā कā फūहḍā</l>
          <l xml:id="GopS24,25">गोरष बोलै ते प्रतषि चूहडा</l>
          <l xml:id="GopS24,26">ढील कछोटी मन भंग फिरै घरि घरि नैंन पसारा करै</l>
          <l xml:id="GopS24,26">षाया जरै न बाचा फुरै ताका रण भूंहू झरि झरि मरै</l>
          <l xml:id="GopS24,26">अवधू राती कंथा रैंपटरोल पगे पावडी मुषहि तंबोल</l>
          <l xml:id="GopS24,26">षाजै पीजै कीजै भोग चरपट कहै बिगोवैं जोग</l>
          <l xml:id="GopS24,27">बाकर कूकर कींगर हाथि बाली भोली तरणीं साथि</l>
          <l xml:id="GopS24,27">दिन कर भिष्या रात्यूं भोग चरपट कहै बिगोवैं जोग</l>
          <l xml:id="GopS24,28">फोकट फाकट कथैं गियांन कूटैं चमडी धरैं धियांन</l>
          <l xml:id="GopS24,28">सिध पुरिस सूं करैं उपाध चरपट कहै कलिजुग का बाद</l>
          <l xml:id="GopS24,29">येक से पटा एक नीलपटा एक टसरकटीला लांबजटा</l>
          <l xml:id="GopS24,29">पंथ छाडि मन ऊबटबटा चरपट कहै ए पे नटा</l>
          <l xml:id="GopS24,30">नाथ कहांवैं सकैं न नाथि चेला पंच चलांवैं साथि</l>
          <l xml:id="GopS24,30">मांगैं भिष्या भरि भरि षाइ नाथ कहांवैं मरि मरि जाइ</l>
          <l xml:id="GopS24,31">कांने मुंद्रा गलि रुद्राष फिरि फिरि मांगैं निपजी साष</l>
          <l xml:id="GopS24,31">चरपट कहै सुणौं रे लोइ बरतणि है परि जोग न होइ</l>
          <l xml:id="GopS24,32">रंगा चंगा बहु दीदारी जैसी षोटी मुहर मुलमांधारी</l>
          <l xml:id="GopS24,32">चरपट कहै सुणौं रे लोई ए पाषंड परि जोग न होई</l>
          <l xml:id="GopS24,33">बांमैं हाथ कमंडल दांहिणैं डंड मांडौं चक्र पूजौ ह्वौ भंड</l>
          <l xml:id="GopS24,33">बैठौ तुम्हे मुह आगैं रंड चरपट कहै ए सबै पाषंड</l>
          <l xml:id="GopS24,34">मंदैं मांसैं लांवैं चीत ग्यांन बिबरजित गांवैं गीत</l>
          <l xml:id="GopS24,34">अहनिसि निंद्रा भोग बिलास चरपट बोलै कंध बिनास</l>
          <l xml:id="GopS24,35">दया धर्म सत्त चित्त न बसै अतीत देषि निंद्रा मनि हसै</l>
          <l xml:id="GopS24,35">कथै ग्यांन अरु फोकट रहन चरपट कहै कलूका चिहन</l>
          <l xml:id="GopS24,36">जिसका कांम तिसही कूं छाजै और करै तौ डींगा बाजै</l>
          <l xml:id="GopS24,36">चरपट कहै यहु अचिरज देष कनक कांमणीं षाया भेष</l>
          <l xml:id="GopS24,37">पगे चमांऊं माथै टोप गल मैं बागा मन मैं कोप</l>
          <l xml:id="GopS24,37">माया देषि पसारा करै चरपट कहै अणषूटी मरै</l>
          <l xml:id="GopS24,38">पहरि मूंदडी कंकण हाथ नकटी बूची जोगणि साथ</l>
          <l xml:id="GopS24,38">उठत बैठत का झुणकार तजि न सकै माया जाल</l>
          <l xml:id="GopS24,39">बज्र कछोटी चाबैं पांन तीरथ जाइ उगांहैं दांन</l>
          <l xml:id="GopS24,39">करैं बैदंगी ज्यांवैं रोगी चरपट कहै बिगूता जोगी</l>
          <l xml:id="GopS24,40">हसणां जोगी रंगणीं सांढ पुरिष कुलष्यणौं बेसा नाढ</l>
          <l xml:id="GopS24,40">कबि लजालू नीलज नारि चरपट कहै ते माथै मारि</l>
          <l xml:id="GopS24,41">जटा बिटंबन आगैं छार मोटी कंथा बहु बिस्तार</l>
          <l xml:id="GopS24,41">बिचत्र कंथा अंचला चंगा बटवा सींवैं बहु बिधि रंगा</l>
          <l xml:id="GopS24,42">मांन अभिमांनैं लादैं फिरैं गुरू न षोजैं मूरिष मरै</l>
          <l xml:id="GopS24,42">डंड कमंडल भगवां भेस पाथर पूजा बहु उपदेस</l>
          <l xml:id="GopS24,43">जीव हतैं अरु पूजा करैं जंत्र मंत्र ले मन मैं धरैं</l>
          <l xml:id="GopS24,43">तीरथ जाइ करैं अस्नांन बोलै चरपट षंडित ग्यांन</l>
          <l xml:id="GopS24,44">न्हांवैं धोवैं पषालै अंग भीतरि मैला बाहरि चंग</l>
          <l xml:id="GopS24,44">होम जाप अग्यारी करैं पारब्रह्म कूं सुध न धरैं</l>
          <l xml:id="GopS24,45">दिन दिन हत्या करैं अपार सूत कपात क झेलैं भार</l>
          <l xml:id="GopS24,45">ब्रह्म रूप ठग्या संसार चरपट कहै यहु धूत बिचार</l>
          <l xml:id="GopS24,46">दादू पहुंचे पूत बटाऊ ह्वै करि नट ज्यूं काछया भेष</l>
          <l xml:id="GopS24,46">षबरि न पाई षोज की हमकूं मिल्या अलेष</l>
          <l xml:id="GopS24,47">दादू माया कांरंनि मूड मुडाया यहु तौ योग न होई</l>
          <l xml:id="GopS24,47">पारब्रह्म सूं परचा नांहीं कपटि न सीझै कोई</l>
          <l xml:id="GopS24,48">सुध बुध जीवधि जाइ करि माला संकल बाहि</l>
          <l xml:id="GopS24,48">दादू माया ग्यांन सूं स्वांमीं बैठा षाइ</l>
          <l xml:id="GopS24,49">पीव न पावै बावरी रचि रचि करै सिंगार</l>
          <l xml:id="GopS24,49">दादू फिरि फिरि जगत सूं करैगी बिभचार</l>
          <l xml:id="GopS24,50">प्रेम प्रीति सनेह बिन सब झूठे सिंनगार</l>
          <l xml:id="GopS24,50">दादू आतमरत नहीं क्यूं मांनैं भरतार</l>
          <l xml:id="GopS24,51">दादू जग दिषलावै बावरी षोडस करै सिंगार</l>
          <l xml:id="GopS24,51">तहां न संवारै आपकूं जहां भीतरि भरतार</l>
          <l xml:id="GopS24,52">कबीर माला पहरयां कुछ नहीं गांठि हिरदा की षोइ</l>
          <l xml:id="GopS24,52">हरि चरणौं चित राषिये तौ अमरापुर होइ</l>
          <l xml:id="GopS24,53">कबीर माला पहरयां कुछ नहीं काती मतकै साथि</l>
          <l xml:id="GopS24,53">जब लग हरि प्रगटै नहीं तब लग पतडौ हाथि</l>
          <l xml:id="GopS24,54">कबीर माला पहरयां कुछ नहीं रुल्या मुवा इहि भारि</l>
          <l xml:id="GopS24,54">बाहरि ढोल्या हींगलू भीतरि भरया भंगारि</l>
          <l xml:id="GopS24,55">परसा प्रीतम आपणौं ताकूं निसदिन टेरि</l>
          <l xml:id="GopS24,55">माला फेरया कुछ नहीं जे मन फिरै तौ फेरि</l>
          <l xml:id="GopS24,56">कहि सुणि भ्रम लगाईये मिटै न तन की पीर</l>
          <l xml:id="GopS24,56">परसा प्रेम न ऊपजै तौ भेषि न भाजै भीर</l>
          <l xml:id="GopS24,57">माला पहरि न बिष तज्या बिष तजि भज्या न रांम</l>
          <l xml:id="GopS24,57">परसा जीव दोजगि चल्या षाटत षात हरांम</l>
          <l xml:id="GopS24,58">परसा मूंडयां कुछ नहीं जे मन मूंडया नांहि</l>
          <l xml:id="GopS24,58">जगत रिझायौ स्वांग धरि पति सूं रूठा जांहि</l>
          <l xml:id="GopS24,59">कबीर मन मैवासी मूंडि ले केसौं मूंडै कांइ</l>
          <l xml:id="GopS24,59">जे कुछ कीया सु मनि कीया केसौं किया नांइ</l>
          <l xml:id="GopS24,60">मन नहीं मूंडै मूंडै केस केसां मूंडयां क्या उपदेस</l>
          <l xml:id="GopS24,60">मूंडै नहीं मन म्रद का मांन बोलै चरपट तत गियांन</l>
          <l xml:id="GopS24,61">मन का मस्तकं मूंडिये कांम क्रोध के केस</l>
          <l xml:id="GopS24,61">दादू बिषै बिकार सब सतगुर के उपदेस</l>
          <l xml:id="GopS24,62">पंच तत ले सिधूं मूंडिया तब भेटिले निरंजन निराकारं</l>
          <l xml:id="GopS24,62">मन मसत हस्ती मिलाइ लै अवधू तब लूटिलै अषै भंडारं</l>
          <l xml:id="GopS24,63">तन निरास मन मंडै माया तौ मूंड मुंडाइ न भंडिसी भाया</l>
          <l xml:id="GopS24,63">मन निरास सकल रस भोगी कहै भरथरी ते नर जोगी</l>
        </lg>
      </div>
    </body>
  </text>
</TEI>
