<TEI xmlns="http://www.tei-c.org/ns/1.0">
  <text>
    <body>
      <div>
        <head>ज्वाबसु मिलत अडिग उपजणि कौं अंग</head>
        <lg type="[C]">
          <l xml:id="GopS59,1.0">रांम नांम नहीं छाडूं भाई प्रांण तजूं निकटि जीव जाई |टेक |</l>
          <l xml:id="GopS59,1.1">रती रती करै डारै मोहि सांईं संग न छाडूं तोहि |</l>
          <l xml:id="GopS59,1.2">भावै ले सिरि करवत देइ जीवनि मूरी न छाडूं ते |</l>
          <l xml:id="GopS59,1.3">पावक मैं ले डारै मोहि जरै सरीर न छाडूं तोहि |</l>
          <l xml:id="GopS59,1.4">इब दादू ऐसी बनि आई मिलूं गोपाल नीसांन बजाई |</l>
          <l xml:id="GopS59,2.0">तूं साहिब मैं सेवग तेरा भावै सिर दे सूली मेरा |टेक |</l>
          <l xml:id="GopS59,2.1">भावै करवत सिर परि सारि भावे ले करि गरदनि मारि |</l>
          <l xml:id="GopS59,2.2">भावै चहुं दिसि अग्नि लगाइ भावे काल दसूं दिसि षाइ |</l>
          <l xml:id="GopS59,2.3">भावै गिरवर गगन गिराइ भावे दरिया मांहैं बहाइ |</l>
          <l xml:id="GopS59,2.4">भावै कनक कसौटी देहु दादू सेवग कसि कसि लेहु |</l>
        </lg>
        <lg type="[Ś]">
          <l xml:id="GopS59,1">कबीर जेते तारे रैंनि के तेते बैरी मुझ |</l>
          <l xml:id="GopS59,1">धड सूली सिर कंगुरै तउ न बिसारूं तुझ |</l>
          <l xml:id="GopS59,2">भोरैं भोरैं तन करैं वंडे करि कुरबांण |</l>
          <l xml:id="GopS59,2">मिठा कउडा न लगे दादू तहूं सांण |</l>
          <l xml:id="GopS59,3">दादू कहै तन मन तुम परि वारणैं करि दीजै कै बार |</l>
          <l xml:id="GopS59,3">जे ऐसी बिधि पाईऐ तौ लीजै सिरजनहार |</l>
          <l xml:id="GopS59,4">दींन दुनीं सदिकै करूं टुक देषन दे दीदार |</l>
          <l xml:id="GopS59,4">तन मन भी छिन छिन करूं भिस्त दोजग भी वार |</l>
          <l xml:id="GopS59,5">दादू सदिकै करूं सरीर कूं बेर बेर बहु भंत |</l>
          <l xml:id="GopS59,5">भाव भगति हित प्रेम ल्यौ षरा पियारा कंत |</l>
          <l xml:id="GopS59,6">दादू आसिक रब दा सिर भी डेवै लाहि |</l>
          <l xml:id="GopS59,6">अलह कारणि आप कूं साडे अंदरि भाहि |</l>
          <l xml:id="GopS59,7">बिरही जन जीवै नहीं जे कोटि कहैं समझाइ |</l>
          <l xml:id="GopS59,7">दादू गहला ह्वै रहै कै तलपि तलपि मरि जाइ |</l>
          <l xml:id="GopS59,8">जहां बिर्हा तहां और क्या सुधि बुधि नाठे ग्यांन |</l>       
          <l xml:id="GopS59,8">लोक बेद मारग तजे दादू एकै ध्यांन |</l>
          <l xml:id="GopS59,9">लोक लाज सब परहरै रही न कुल कुछ कांनि |</l>
          <l xml:id="GopS59,9">परैं परबस पैंमु कैं सही सरबस हांनि |</l>
          <l xml:id="GopS59,10">पेम परबसि जे भये का तिनि डर भौ लाज |</l>
          <l xml:id="GopS59,10">सूज्या मारग पैंम का एक पंथ दोइ काज |</l>
          <l xml:id="GopS59,11">साह सयांनप सब गई जब घट उमग्यौ पैंम |</l>
          <l xml:id="GopS59,11">लाज गई न्रिभै भयौ मनसा बाचा नैंम |</l>
          <l xml:id="GopS59,12">समंद तिरत गिर तैं परत झंप हुतासनु लिंत |</l>
          <l xml:id="GopS59,12">पैंम सुरा जिनि अंचयौ किय किय कि न करंत |</l>
          <l xml:id="GopS59,13">राज ग्रब जोबन मद अरु अनेक सुष चित |</l>
          <l xml:id="GopS59,13">ए सब नौछावरि करूं तो परि पैंमपवित |</l>
          <l xml:id="GopS59,14">जौ कोऊ जरै जंजीर तन तौ तोरूं सत सात |</l>
          <l xml:id="GopS59,14">पैंम तंत अटक्यौ नवल मटक्यौ नैंकु न जात |</l>
          <l xml:id="GopS59,15">हूं तो पैंमु न छाडिहूं सति समन मोहि पुछ |</l>
          <l xml:id="GopS59,15">लै करि सीस कटाइहै इहै कि औरै कुछ |</l>
          <l xml:id="GopS59,16">जल थल महियल हूं फिरी पैंमु रतन कैं काज |</l>
          <l xml:id="GopS59,16">तिहु बिन तजैं न पाइये नवल लोभ डर लाज |</l>
        </lg>
        <lg type="[C]">
          <l xml:id="GopS59,3.0">नहीं छाडूं बाबा रांम नांम मोहि और पढण सूं कौंन कांम |</l>
          <l xml:id="GopS59,3.1">प्रहिलाद पधारे पढन साल संग सषा लीयैं बहुत बाल |</l>
          <l xml:id="GopS59,3.1">मोहि कहा पढावै आल जाल मेरी पाटी मैं लिषि दे श्री गोपाल |</l>
          <l xml:id="GopS59,3.2">तब सांडा मुरकां कह्यौ जाइ प्रहिलाद बंधायौ बेगि आइ |</l>
          <l xml:id="GopS59,3.2">तूं रांम कहन की छाडि बांनि तोहि अबहि छूडांऊं मेरौ कह्यौ मांनि |</l>
          <l xml:id="GopS59,3.3">मोहि कहा डरावै बार बार जिनि जल थल गिर कौ कीयौ प्रहर |</l>
          <l xml:id="GopS59,3.3">रांम तजूं तौ मेरे गुर हिगारि बांधि मारि भावै देहु जारि |</l>
          <l xml:id="GopS59,3.4">तब काढि षडग कोप्यौ रिसाइ तोहि राषनहारौ मोहि बताइ |</l>
          <l xml:id="GopS59,3.4">थंभा मांहि प्रगट्यौ गलारि हरणांकुस मार्यौ नष बिदारि |</l>
          <l xml:id="GopS59,3.5">महापुरिष देवाधिदेव जिनि नरसिंघ प्रगट कीयौ भगति भेव |</l>
          <l xml:id="GopS59,3.5">कहै कबीर कोई लहै न पार प्रहिलाद उबार्यौ अनेक बार |</l>
        </lg>
        <lg type="[Ś]">
          <l xml:id="GopS59,17">कलह करांमति पति निधि साध संतांयैं कोप |</l>
          <l xml:id="GopS59,17">चांपे थैं आगैं षडा जे पद रह्या अलोप |</l>
          <l xml:id="GopS59,18">दादू जब हीं साध संताईए तब हीं ऊंध पलट |</l>
          <l xml:id="GopS59,18">आकास धसै धरती षिसै तीन्यूं लोक गरक |</l>
        </lg>
        <lg type="[C]">
          <l xml:id="GopS59,4.0">याही गोबिंदा चरन मेरौ जीयरौ बसै रे |</l>
          <l xml:id="GopS59,4.0">भगति न छाडूं हरि की लोक हसौ रे |टेक|</l>
          <l xml:id="GopS59,4.1">गोबिंदा कौ नांव लयें भौजल तिरिये रे |</l>
          <l xml:id="GopS59,4.1">झूठी माया लागि लागि काहे कूं मरिये |</l>
          <l xml:id="GopS59,4.2">सांईं कूं सांकडै दीयां सेवग भाजै रे |</l>
          <l xml:id="GopS59,4.2">चिरंकालनां को जीवै दोउ पष लाजै रे |</l>
          <l xml:id="GopS59,4.3">आपणां धन कारंणि प्रांणीं मरण मांडै रे |</l>
          <l xml:id="GopS59,4.3">भगति भगता जन काहे कूं छांडै रे |</l>
          <l xml:id="GopS59,4.4">गंगा गया गोदावरी संसारी जांमां रे |</l>
          <l xml:id="GopS59,4.4">सपरसंण नारांइण सेवग नांमां रे |</l>
        </lg>
        <lg type="[Ś]">  
          <l xml:id="GopS59,19">नांनिक अषै सजण मैं डाहिक तूं दूजा नांहीं कोइ |</l>
          <l xml:id="GopS59,19">दूजा सजण न तौ करूं जौ कलि उथल होइ |</l>
          <l xml:id="GopS59,20">जौ ससि पूरब पछिम भांनां गंग जमुन जे लोपैंहि आंनां |</l>
          <l xml:id="GopS59,20">सीतल बहनि होइ जे कबहूं रांम नांम नहीं छाडूं तबहूं |</l>
          <l xml:id="GopS59,21">उलटी गंगा जे बहै पछिम ऊगै भाण |</l>
          <l xml:id="GopS59,21">पीथौ दादू बीसरै तौ गुर गोबिंद जी की आंण |</l>
          <l xml:id="GopS59,22">एकैं कांनीं मांड सब एकैं साध अकेला |</l>
          <l xml:id="GopS59,22">जैमल पग छाडै नहीं दादू का चेला |</l>
          <l xml:id="GopS59,23">तिषो तेडांईं बहै जेडा मुहंम हरांण |</l>
          <l xml:id="GopS59,23">डेहस भोई हिकडौ घिरे लथो पांण |</l>
          <l xml:id="GopS59,24">जे सांईं सूं सच तौ भौ कूंडा सथडै |</l>
          <l xml:id="GopS59,24">ऊभौ थीकरि नच तोडे अंगणि रावले |</l>
          <l xml:id="GopS59,25">दादू जे तुझ कांम करींम सूं तौ चौहटै चढि करि नाच |</l>
          <l xml:id="GopS59,25">झूठा है सो जाइगा निहचै रहसी साच |</l>
          <l xml:id="GopS59,26">जे तैं लाईं रचि मचि तौ छिपण ल्हुकण लाहि |</l>
          <l xml:id="GopS59,26">जहर कलाइर हथ करि कारणि पिरियां षाहि |</l>
          <l xml:id="GopS59,27">कबीर प्रगट रांम कहि छांदैं रांम न गाइ |</l>
          <l xml:id="GopS59,27">फूस कजौडा दूरि करि ज्यूं बहुरि न लागै लाइ |</l>
          <l xml:id="GopS59,28">बाजीद बबेकी जीव कौं परत दसौं दिसि मार |</l>
          <l xml:id="GopS59,28">कूते सेती नां डरै हाथी का असवार |</l>
          <l xml:id="GopS59,29">बाजीद मरै तौ पावै मुकति फल जीवै तौ जग महि सोभ |</l>
          <l xml:id="GopS59,29">सूरा चढि संग्रांम कूं करै न जीय का लोभ |</l>
          <l xml:id="GopS59,30">दहूं पवांडां सुणि सषी मंदल घूंमैं बारि |</l>
          <l xml:id="GopS59,30">कै वो कंता मारिये कै वो आवै मारि |</l>
          <l xml:id="GopS59,31.0">मरै त पावै पीव कौं जीवै त बंचै काल |</l>
          <l xml:id="GopS59,31.0">दादू न्रिभै नांव ले दून्यूं हाथि दयाल |</l>
          <l xml:id="GopD59,32">कबीर जै हार्यौ तौ हरिसवां जै जीत्या तौ डाव |</l>
          <l xml:id="GopS59,32">पारब्रह्म कूं सेवतां जै सिरजाइ तौ जाव |</l>
          <l xml:id="GopS59,33">मरणैं का संसा नहीं नहीं जीबे की आस |</l>
          <l xml:id="GopS59,33">सत्य सत्य भाषंत राजा भरथरी हमकूं नितहीं भोगबिलास |</l>
          <l xml:id="GopS59,34">दादू कहै सब जग छाडै हाथ थैं तुम्ह जिनि छाडहु रांम |</l>
          <l xml:id="GopS59,34">नहीं कुछ कारि जगत सूं तुमहीं सेती कांम |</l>
        </lg>
        <lg type="[C]">
          <l xml:id="GopS59,5.0">कोई मेरा क्या करै अला |</l>
          <l xml:id="GopS59,5.0">साहिब सूं मेरा मन लागा दुनियां हसौ भला |</l>
          <l xml:id="GopS59,5.1">तिस जु लागी तिस की तिस बिन तिस न बुझाइ |</l>
          <l xml:id="GopS59,5.1">आनि मिलावो तिस कूं तिस देषें तिस जाइ |</l>
          <l xml:id="GopS59,5.2">अला के दीदार कूं कीया दिल दरवेस |</l>
          <l xml:id="GopS59,5.2">दुनियां तरक महबती तन धरि लीया भेस |</l>
          <l xml:id="GopS59,5.3">पंथी हाथि संदेसरा कहियौ पीय सूं जाइ |</l>
          <l xml:id="GopS59,5.3">चोला फाटा रंग गया तब क्या करिहौ आइ |</l>
          <l xml:id="GopS59,5.4">गल मैं पहरैं गूदरी गांठि न बांधैं दांम |</l>
          <l xml:id="GopS59,5.4">सेष बहावदी यौं कहै मैं तिसकूं करूं सलांम |</l>
          <l xml:id="GopS59,6.0">कहा करैगौ कोऊ मेरौ |</l>
          <l xml:id="GopS59,6.0">हूंतौ अपने नैंम थैं नटरिहूं जग अपहासि करौ बहुतेरौ |</l>
          <l xml:id="GopS59,6.1">कोऊ ब नींदौ कोऊ ब बंदौ कोऊ ब सुनाइ सुनाइ बटेरौ |</l>
          <l xml:id="GopS59,6.1">अब तौ मति बुधि काची नांहीं हरि संग छाडि करूं नहीं फेरौ |</l>
          <l xml:id="GopS59,6.2">अब तौ जीय ऐसी बनि आई स्वांमि सिंघ मैं कियौ बसेरौ |</l>
          <l xml:id="GopS59,6.2">तिहि रंग रंग्यौ सूर मन मेरौ बहुरि न होइ है सेतन पेरौ |</l>
          <l xml:id="GopS59,7.0">करन दै लोकनि कूं उपहास |</l>
          <l xml:id="GopS59,7.0">मन क्रम बचन पीव प्रीतम कौ नांहि न बाडूं पास |</l>
          <l xml:id="GopS59,7.1">अब तौ ऐसी ही बनि आई को मांनैंगा त्रास |</l>
          <l xml:id="GopS59,7.1">ए जु कुटंब के लोग चिकनियां मेरैं भांवैं घास |</l>
          <l xml:id="GopS59,7.2">रह्यौ न परै मोहि स्वांमि सुंदर बिन एक गांउं कौ बास |</l>
          <l xml:id="GopS59,7.2">ए बातैं नींकैं जांनत वै कहि परमांनंददास |</l>
          <l xml:id="GopS59,8.0">मैं अपनौं मन हरि सूं जोर्यौ हरि सूं जोरि सबनि सूं तोर्यौ |</l>
          <l xml:id="GopS59,8.1">नाच नच्यौ तब घूंघट कैसौ लाज कांनि डरु फटकि फिछोर्यौ |</l>
          <l xml:id="GopS59,8.1">आगैं पाछैं सोच मिट्यौ सब मांझ हाट मटुका सौ फोर्यौ |</l>
          <l xml:id="GopS59,8.2">कहनौं होइ सु कहि ले सषी री कहा भयौ काहू मुष मोर्यौ |</l>
          <l xml:id="GopS59,8.2">परमांनंद स्वांमी लोक हसन दै लोक बेद सूं तिनु का तोर्यौ |</l>
          <l xml:id="GopS59,9.0">गोपाल सौं मेरौ मन मांन्यूं कहा करैगौ कोई री |</l>
          <l xml:id="GopS59,9.0">अब तौ चरन कमल रति बाढी जो भावै सो होई री |</l>
          <l xml:id="GopS59,9.1">माइ रिसाइ बाप घरि मारै हसै बटाऊ लोगु री |</l>
          <l xml:id="GopS59,9.1">अब तौ जीय ऐसी बनि आई बिधनां रच्यौ संजोगु री |</l>
          <l xml:id="GopS59,9.2">जौ मेरौ यह लोक जात हैं अरु परलोक नसाइ री |</l>
          <l xml:id="GopS59,9.2">पीय अपनौं हूं तऊ न छाडूं मिलूं निसांन बजाइ री |</l>
          <l xml:id="GopS59,9.3">बहुरि कहं यह तनु धरि पै हूं बल भभेष मुरारी |</l>
          <l xml:id="GopS59,9.3">परमांनंद स्वांमीं कैं ऊपरि सर्ब सु दैहूं वारि री |</l>
          <l xml:id="GopS59,10.0">मेरौ मनु गोपाल हर्यौ री |</l>
          <l xml:id="GopS59,10.0">देषत हीं उर पैठि नैंन मघ को जांनैं हरि कहा कर्यौ री |</l>
          <l xml:id="GopS59,10.1">मात पिता पति बंध सजन जन सषि सब आंगन भवन भर्यौ री |</l>
          <l xml:id="GopS59,10.1">लोक बेद प्रतिहार पहरवा काहू पैं राष्यौ न पर्यौ री |</l>
          <l xml:id="GopS59,10.2">धरम धीर कुल लाज कुची करि त्रिय तारौ दै दूरि धर्यौ री |</l>
          <l xml:id="GopS59,10.2">षल भई लाज कपाट कठिन उर इते जतन कछुवै न सर्यौ री |</l>
          <l xml:id="GopS59,10.3">बुधि बबेक बल सहित सच्यौ मैं जुधनु अटल कबहूं न टर्यौ री |</l>
          <l xml:id="GopS59,10.3">लियौ छिडाइ चितैं हसि सजनीं सूर सोच तन जात जर्यौ री |</l>
          <l xml:id="GopS59,11.0">माधौ कै पांइन परिहूं |</l>
          <l xml:id="GopS59,11.0">अपनौं सनेही जब देषूंगी तनु नौछावरि करिहूं |</l>
          <l xml:id="GopS59,11.1">लोक बेद की कांन्य न करिहूं नां काहू ते डरिहूं |</l>
          <l xml:id="GopS59,11.1">रांम राइ की निज चेरी ह्वै पिय कै पांन्यौं भरिहूं |</l>
          <l xml:id="GopS59,11.2">कमल नयन कूं जब देषूंगी सरबस आगैं धरिहूं |</l>
          <l xml:id="GopS59,11.2">परमांनद स्वांमीं कूं मिलि करि अपनैं नैंम ते न टरिहूं |</l>
          <l xml:id="GopS59,12.0">हरि चितवनि मेरे जीय ते न टरई |</l>
          <l xml:id="GopS59,12.0">वा मूरति सूं उरझि रह्यौ मन कहा करूं अजहूं न निरवरई |</l>
          <l xml:id="GopS59,12.1">जदपि मात पिता यह जांनत भई हूं भवन मैं तिनहूं तैं हरई |</l>
          <l xml:id="GopS59,12.2">तदपि न रह्यौ परै सुनि सजनीं बिनु देषें उर अंतर जरई |</l>
          <l xml:id="GopS59,12.3">जाकौ बिगरि परै चित चंचल भली बुरी सिर ऊपरि धरई |</l>
          <l xml:id="GopS59,12.4">हूं तिलोक स्वांमीं सर अटकी को जांनैं मींठी अरु करई |</l>
          <l xml:id="GopS59,13.0">गरजत हूं गोपाल भरोसैं संत संगति गुर उपदेसैं |</l>
          <l xml:id="GopS59,13.1">ताथैं मोहि भरोसो आवै आंन नहीं जीय मेरैं |</l>
          <l xml:id="GopS59,13.1">यह माया तिनवत करि देषूं रांम राइ बल तेरैं |</l>
          <l xml:id="GopS59,13.2">कमलापति ठाकुर हैं जाकैं सो जन काहि डरावै |</l>
          <l xml:id="GopS59,13.2">तजि अभिमांन दास परमांनंद यह परतीति जीय आवै |</l>
           <l xml:id="GopS59,14.0">मेंरें मन ऐसी आंनि बनीं</l>
          <l xml:id="GopS59,14.0">छाडि गोपाल और जौ सुमिरौं तौ लाजै जननीं</l>
          <l xml:id="GopS59,14.1">कहा ले करूं काच कौ संग्रह त्यागि अमोल मनी</l>
          <l xml:id="GopS59,14.1">बिष कौ मेर कहा लै कीजै अंमृत एक कनी</l>
          <l xml:id="GopS59,14.2">मन बच क्रम त्रिस दह मारैं साचौं स्वांमि धंनीं</l>
          <l xml:id="GopS59,14.2">सूरदास स्वांमीं कैं कारंन तजी जाति अपनीं</l>
          <l xml:id="GopS59,15.0">कहा करूं ऐसौ ही करम मेरो</l>
          <l xml:id="GopS59,15.0">लोग ब चलत दांहिनैं मारग हूंब चलहूं डेरौ</l>
          <l xml:id="GopS59,15.1">लोगनि कैं रजधांनीं मेरैं पुरपाटन नहीं षेरौ</l>
          <l xml:id="GopS59,15.1">द्वै द्वै लोचन सब काहू कैं एक आंषि औढेरौ स</l>
          <l xml:id="GopS59,15.2">लोक आंब मैं कौंन काज कौ ज्यूं बन मांझ बहेरौ</l>
          <l xml:id="GopS59,15.2">छुरौ बिसरंबींनरी ब्यास कैं मन मैं बस्यौ बंधेरौ</l>
          <l xml:id="GopS59,16.0">कबीरौ बिगर्यौ रांम दुहाई तुम्ह जिनि बिगरौ मेरे भाई</l>
          <l xml:id="GopS59,16.1">चंदन की ढिग बिरष जु ह्वैला बिगरि बिगरि सोई चंदन भैला</l>
          <l xml:id="GopS59,16.2">पारस कूं जे लोह छिवैगा बिगरि बिगरि सोई कंचन भैला</l>
          <l xml:id="GopS59,16.3">गंगा कूं जे नीर मिलैला बिगरि बिगरि गंगोदिक भैला</l>
          <l xml:id="GopS59,16.4">कहै कबीर जे रांम कहैंगा बिगरि बिगरि सोई रांमहि ह्वैगा</l>
          <l xml:id="GopS59,17.0">सब दुनीं सयांनीं मैं बौरा हम बिगरे बिगरौ जिनि औरा</l>
          <l xml:id="GopS59,17.1">मैं नहीं बौरा रांम कीयौ बौरा सतगुर जारि गयौ भ्रंम मोरा</l>
          <l xml:id="GopS59,17.2">बिद्या न पढूं बाद नहीं जांनूं हरि गुन कथत सुनत बौरांनूं</l>
          <l xml:id="GopS59,17.3">कांम क्रोध दोऊ भये बिकारा आपहि आप जरै संसारा</l>
          <l xml:id="GopS59,17.4">मींठौ कहा जाहि जौ भावै दास कबीर रांम गुन गावै</l>
        </lg>
        <lg type="[Ś]"> 
          <l xml:id="GopS59,35">दादू जे हम नहीं गुजारते तुम्ह कूं क्या भाई</l>
          <l xml:id="GopS59,35">सीर नहीं कुछ बंदगी कहु किनि फुरमाई</l>
          <l xml:id="GopS59,36">दादू कहै अपनें अमलैं छूटिये काहू के नांहीं</l>
          <l xml:id="GopS59,36">सोई पीर पुकारसी जा दूषै मांहीं</l>
          <l xml:id="GopS59,37">दादू कोई षाइ अघाइ करि भूषैं क्यूं भरिये</l>
          <l xml:id="GopS59,37">षूटी पूरी आंन की आपन क्यूं मरिये</l>
          <l xml:id="GopS59,38">दादू फूटी नाव समंद मैं सब डूबन लागे</l>
          <l xml:id="GopS59,38">अपणां अपणां जीव ले सब कोई भागे</l>
          <l xml:id="GopS59,39">दादू सिरि सिरि लागी आपणैं कहि कौंण बुझावै</l>
          <l xml:id="GopS59,39">अपणां अपणां साच दे सांईं कूं भावै</l>
        </lg>
        <lg type="[C]">  
          <l xml:id="GopS59,18.0">म्हे ऐसा रे म्हे ऐसा रे थे गैला जांणौं तैसा रे</l>
          <l xml:id="GopS59,18.1">गुर दादू संमझाया रे म्हे आंन नहीं भरमाया रे</l>
          <l xml:id="GopS59,18.2">म्हां कै एक निरंजन देवा रे ताकी सुर नर लागे सेवा रे</l>
          <l xml:id="GopS59,18.3">काहे काहे करहु लडाई रे म्हां थां नहीं सगाई रे</l>
          <l xml:id="GopS59,18.4">टीलौ कहै बिचारी रे यहु दहूं पषां थैं न्यारा रे</l>
          <l xml:id="GopS59,19.0">दादू द्वै पष दूरि किया साहिब अपणां सोधि लिया</l>
          <l xml:id="GopS59,19.1">तुरक कहैं तुम मसीति आवो हिंदू कहैं तुम्ह देहुरै ध्यावो</l>
          <l xml:id="GopS59,19.1">तुरक कहैं तुम सुणौ कतेब हिंदू कहैं तुम मानौं बेद</l>
          <l xml:id="GopS59,19.1">दादू पाया औरै भेद</l>
          <l xml:id="GopS59,19.2">तुरक कहैं तुम निमाज गुजारौ हींदू कहैं तुम डंडोत धारौ</l>
          <l xml:id="GopS59,19.2">तुरक कहैं तुम तसबी ल्यौ हिंदू कहैं तुम बांनौं बहौ</l>
          <l xml:id="GopS59,19.2">दादू कहैं मैं छाड्या सहौ साहिब जी का पकड्या रहौ</l>
          <l xml:id="GopS59,19.2">भावै कोई क्यूं हीं कहौ</l>
          <l xml:id="GopS59,19.3">तुरक कहैं तुम रोजा धरौ हिंदू कहैं तुम ग्यारसि करौ</l>
          <l xml:id="GopS59,19.3">तुरक कहैं तूं पीर मनाइ हिंदू कहैं तूं तीर्थ न्हाइ</l>
          <l xml:id="GopS59,19.3">दादू उलटै मारगि जाइ जहां बैठै हैं जगपति राइ</l>
          <l xml:id="GopS59,19.4">तुरक कहैं तुम महंमद मांनौ हिंदू कहैं तुम औतार जांनौं</l>
          <l xml:id="GopS59,19.4">तुरक तोरकी राह बतावैं हिंदू अपणैं मारगि लावैं</l>
          <l xml:id="GopS59,19.4">अपणीं अपणीं सब को कहै दादू इनकै संगि न बहै</l>
          <l xml:id="GopS59,19.5">दादू दहुं का छाड्या संग साहिब जी सूं लागा रंग</l>
          <l xml:id="GopS59,19.5">सतगुरि सोचि बिचारी साची दहुं की कथा देषतां काची</l>
          <l xml:id="GopS59,19.5">गुर प्रसादैं जगिया बोलै दहुं मैं रहै सु भरमत डोलै</l>
          <l xml:id="GopS59,19.5">हरि बिन सबै तिणां कै तोलै</l>
        </lg>
        <lg type="[Ś]">
          <l xml:id="GopS59,40">दादू जे हम जांण्यां एक करि तौ काहे लोक रिसाइ</l>
          <l xml:id="GopS59,40">मेरा था सो मैं लिया लोगौं का क्या जाइ</l>
          <l xml:id="GopS59,41">जिसका था तिसका हुवा तौ काहे का दोस</l>
          <l xml:id="GopS59,41">दादू बंदा बंदिगी मींयां न करि रोस</l>
          <l xml:id="GopS59,42">साच न सूझै जब लगैं तब लग लोचन नांहि</l>
          <l xml:id="GopS59,42">दादू न्रिबंध छाडि करि बंध्या दोइ पष मांहि</l>
          <l xml:id="GopS59,43">दादू साचा अंग न ठेलिये साहिब मांनैं नांहि</l>
          <l xml:id="GopS59,43">साचा सिर परि राषिये मिलि रहिये ता मांहि</l>
          <l xml:id="GopS59,44">दादू साचे का साहिब धणीं संम्रथ सिरजनहार</l>
          <l xml:id="GopS59,44">पाषंड की यहु प्रिथमीं परपंच का संसार</l>
        </lg>
        <lg type="[C]">
          <l xml:id="GopS59,20.0">देवा मेरी हींन जाती हो काहू पैं सही न जाती हो |</l>टेक</l>
          <l xml:id="GopS59,20.1">मैं नहीं मैं नहीं मैं नहीं माधौ तूं हैं मैं नही हो</l>
          <l xml:id="GopS59,20.1">तूं एक अनेक ह्वै बिस्तर्यौ मेरी चरम नसाई हो</l>
          <l xml:id="GopS59,20.2">जैसैं नदियां समंदि समांनीं धरणि बहंती हो</l>
          <l xml:id="GopS59,20.2">तुम्हारी क्रिपा थैं नींच ऊंच भये तूं काल की काती हो</l>
          <l xml:id="GopS59,20.3">नांमौं कहै मेरे देवी न देवा संग न साथी मीतुला</l>
          <l xml:id="GopS59,20.3">तुम्हारी सरणि मैं भाजि दुर्यौ हूं बंदि छोडि बाबा बीठुला</l>
          <l xml:id="GopS59,21.0">अपणां पयांणां रांम अपणां पयांणां नांमदेव मूरिष लोक सयांणां |टेक</l>
          <l xml:id="GopS59,21.1">जब हम हिरदै प्रीति बिचारी रज बल छाडि र भये भिष्यारी</l>
          <l xml:id="GopS59,21.2">जब हरि क्रिपा करी हम जांनां तब था चेरा अब भया रांनां</l>
          <l xml:id="GopS59,21.3">नांमदेव कहै मैं नरहरि गावा पद षोजत परमारथ पावा</l>
          <l xml:id="GopS59,22.0">रांम ठगारै हूं ठगि लीनीं |</l>
          <l xml:id="GopS59,22.0">सब थैं छुडाइ अपनैं बसि कीनीं |</l>
          <l xml:id="GopS59,22.1">लोक बेद की संक्या नांसी हिरदै बेधि रह्यौ अबिनासी |</l>
          <l xml:id="GopS59,22.2">देह ग्रेह अभिमांन नसायौ परम पुनीत परम पद पायौ |</l>
          <l xml:id="GopS59,22.3">कहै कबीर हरि के चरण निवास रांम नांम मनि बस्यौ उदास |</l>
          <l xml:id="GopS59,23.0">रांम रमत मेरे मनि रली |</l>
          <l xml:id="GopS59,23.0">प्रमार्थ पतिब्रता जांणैं स्वाृम्थ जांनैं पूंसली |</l>
          <l xml:id="GopS59,23.1">जे क्रम किया कंवारै नातै ते गुर गंमि अघमेटली |</l>
          <l xml:id="GopS59,23.1">अब चूकूं तौ देइ रसातलि पायौ पुरिष महाबली |</l>
          <l xml:id="GopS59,23.2">सायर मांहि कवल मन फूल्यौ रवि प्रकास रजनीं टली |</l>
          <l xml:id="GopS59,23.2">कहि नापा हरि घरि तें जासे ज्यां पाई पहली गली |</l>
          <l xml:id="GopS59,24.0">संसार बिरोधियौ रे कीयौ मैं कुल करणीं सूं बैर |</l>
          <l xml:id="GopS59,24.1">का जग सूं सगपण कीयां रे पीछैं हूं दुष होइ |</l>
          <l xml:id="GopS59,24.1">सुष दुष दाता सुमिरिये ताथैं भाई बहुरि बिवोग न होइ |</l>
          <l xml:id="GopS59,24.2">मैं दोऊ कुल छाडिया रे करि आकुल की आस |</l>
          <l xml:id="GopS59,24.2">जांमण मरण निवास करि अब मोहि राषौ चरण निवास |</l>
          <l xml:id="GopS59,24.3">हूंतो कारणि उधरी रे देषि पुरांणौं नेह |</l>
          <l xml:id="GopS59,24.3">मनिष मरण धन आसंघै अब मोहि पाछी फेरि न देह |</l>
          <l xml:id="GopS59,24.4">जाकै हूं पहली हुती रे ताका डर नहीं कोइ |</l>
          <l xml:id="GopS59,24.4">आई रांम जांण कै भाई रे मरै न मोहि दुष होइ |</l>
          <l xml:id="GopS59,24.5">जब संसौ भरतार थौरे जण जण की आधीन |</l>
          <l xml:id="GopS59,24.5">संसौ निरसंसै गिल्यौ ज्यूं मगरि गिल्यौ फिरि मींन |</l>
          <l xml:id="GopS59,24.6">कहि नापा भ्रंम छाडि दे रे केवल हरि गुन गाइ |</l>
          <l xml:id="GopS59,24.6">रांम अर्क निस लोपिसी भाई रे तारां तिमर न जाइ |</l>
          <l xml:id="GopS59,25.0">रैंनि बिहांनीं भोर भयौ |</l>
          <l xml:id="GopS59,25.0">उगयौ सूर सब सूझन लाग्यौ रजनीं कौ श्रम तिमर गयौ |</l>
          <l xml:id="GopS59,25.1">निद्रा नासी सुपिन सिरांनौं जागैं तैं चहुं दिसि चितयौ |</l>
          <l xml:id="GopS59,25.1">मुस्यौ जु सोवत महा महाधनु चाहि सु चोरे छिडाइ लयौ |</l>
          <l xml:id="GopS59,25.2">बसे जाइ समनगर साधपुर तब ते दुष काहूं न दयौ |</l>
          <l xml:id="GopS59,25.2">सूर सहज संपति अति बाढी राजा रंक कहिसि रन नयौ |</l>
          <l xml:id="GopS59,26.0">अब हम जगत गौंहन तैं भागे जग की देषि जुगति रांमहि ढुरि लागे |</l>
          <l xml:id="GopS59,26.1">अयांनप नें थैं बहु बौरांनें संमझि परी तब फिरि पछितांनें |</l>
          <l xml:id="GopS59,26.2">लोग कहौ जाकै जो मनि भावै लहैं भुवंगम कूं न डसावै |</l>
          <l xml:id="GopS59,26.3">कबीर बिचारि इहै डर डरिये कहैं का होई हांनैं मरियै |</l>
        </lg>
        <lg type ="[Ś]">
          <l xml:id="GopS59,45">जिहि जेवडी जग बंधिया तिहि तुं जिनि बंधै कबीर |</l>
          <l xml:id="GopS59,45">जासी आटा लूंण ज्यूं सोनां सवां सरीर |</l>
        </lg>
        <lg type ="[C]">
          <l xml:id="GopS59,27.0">हरि लीधौ रे हरि लीधौ रे लीधौ रे लीधौ रे मैं सिरनैं साटैं लीधौ रे लीधौ |</l>
          <l xml:id="GopS59,27.0">लोक लाज कुल कांनि आपनीं पांणीं ज्यूं घोलि र पीधौ रे पीधौ |</l>
          <l xml:id="GopS59,27.1">रे कोई अपणूं ऊंट कुहाडे नाथौ तवौ आरसी सूझौ रे सूझौ |</l>
          <l xml:id="GopS59,27.1">निकसै नहीं किणींरौ काढ्यौ हस्ती चहलै बीधौ रे बीधौ |</l>
          <l xml:id="GopS59,27.2">भलौ भलाई तजै न आपणीं बुरौ बुराई रीधौ रे रीधौ |</l>
          <l xml:id="GopS59,27.2">नरसईये स्वांमीं परि सजनीं तन मन अरपन कीधौ रे कीधौ |</l>
          <l xml:id="GopS59,28.0">मैं दिल षालिक नालि चिरोका |</l>
          <l xml:id="GopS59,28.0">हसि हसि लोक मलांमति दींदा मरम न जांनैं किसो का |</l>
          <l xml:id="GopS59,28.1">अला इसक महबति छिपदी नांहीं ढूंढि रहीदे होका |</l>
          <l xml:id="GopS59,28.1">पिरम पियाला काजी महमूंद पीता लोकां नौं क्या धोषा |</l>
        </lg>
        <lg type ="[Ś]">
          <l xml:id="GopS59,46">कबीर दुनियां कै मैं कुछ नहीं मेरे दुनीं अकथ |</l>
          <l xml:id="GopS59,46">साहिब दरि देषूं षडा सब दुनियां दोजगि जत |</l>
          <l xml:id="GopS59,47">कबीर दुनियां भांडा दुष का भरी मुहां मुही भूष |</l>
          <l xml:id="GopS59,47">अदया अलह रांम की कुरहै ऊंणीं कूष |</l>
          <l xml:id="GopS59,48">दादू साध सुषी संसार मैं दुनियां कूं बहु दंद |</l>
          <l xml:id="GopS59,48">दुनियां दुषी हम देषतां साधनि सदा अनंद |</l>
          <l xml:id="GopS59,49">कबीर दुषिया मुवा दुष कूं सुषिया सुष कूं झूरि |</l>
          <l xml:id="GopS59,49">सदा अनंदी रांम के जिनि सुष दुष मेल्ह्या दूरि |</l>
          <l xml:id="GopS59,50">सदा आसिकंन जे नांमांतां मन ईदि |</l>
          <l xml:id="GopS59,50">सभु बिऊंणूं जोथिये जेकी करैं षरीद |</l>
          <l xml:id="GopS59,51">दादू जाता देषिये लाहा मूल गंवाइ |</l>
          <l xml:id="GopS59,51">साहिब की गति अगंम है सो कुछ लषी न जाइ |</l>
          <l xml:id="GopS59,52">दादू मरणौं कूं चल्या सजीवनि के साथि |</l>
          <l xml:id="GopS59,52">दादू लाहा मूल सूं दूंन्यूं आये हाथि |</l>
        </lg>
        <lg type ="[C]">
          <l xml:id="GopS59,29.0">मेरा मींठडा लाल न हाथ मैं आया इब न छोडौं माई रे |</l>
          <l xml:id="GopS59,29.0">पांऊं परी परीवारणैं जासूं राषूंगी उरि लाई रे |</l>
          <l xml:id="GopS59,29.1">चोरी चूंदरी पहरि न जांनती जब थी सइयौ भोरे |</l>
          <l xml:id="GopS59,29.1">प्रेम पियाला भरि पिलाया तब थैं लागी ढोरी रे |</l>
          <l xml:id="GopS59,29.2">हमसो दझ जन मिलि करि बैठे लोकडा हम परि हस्ता रे |</l>
          <l xml:id="GopS59,29.2">उनका बोल्या उनमैं आया जब देष्या घर बसता रे |</l>
          <l xml:id="GopS59,29.3">महमूंद बिचारा बहुत नरि आषै बोलडा कोई न मांनै रे |</l>
          <l xml:id="GopS59,29.3">साह लटकंता सेजडी आया जिनि चाष्या सो जांनैं रे |</l>
          <l xml:id="GopS59,30.0">चूका निहोरा सषी सहेली भरम गया तब पीव संग षेली |</l>
          <l xml:id="GopS59,30.1">दुष घणां जब रहती दूरि इब मोहि मजलिसि भई हजूरि |</l>
          <l xml:id="GopS59,30.2">निकट सेज प्रभू आंणि धरी काढ कढण थैं छूटि परी |</l>
          <l xml:id="GopS59,30.3">मंदिर हमारै सबद उजाला आंनंद बिनोदी प्रभू हमारा |</l>
          <l xml:id="GopS59,30.4">मस्तकि भाग जिसि पीव घरि आया थिर सुहाग नांनिक जनि पाया |</l>
          <l xml:id="GopS59,31.0">बहुत दिनन थैं मैं प्रीतम पाये भाग बडे घर बैठें ही आये |</l>
          <l xml:id="GopS59,31.1">मंगलचार मांहि मन राषूं रांम रसांइन रसनां चाषूं |</l>
          <l xml:id="GopS59,31.2">मंदिर मांहि भया उजियारा ले सूती अपनूं पीव पियारा |</l>
          <l xml:id="GopS59,31.3">मैं रनि रासी जे निधि पाई हमहि कहा यहु तुमहि बडाई |</l>
          <l xml:id="GopS59,31.4">कहै कबीर मैं कछू न कीन्हां सषी सुहाग रांम मोहि दीन्हां |</l>
          <l xml:id="GopS59,32.0">अब तोहि जांन न दैंहूं रांम प्यारे ज्यूं भावै त्यूं होह हमारे |</l>
          <l xml:id="GopS59,32.1">बहुत दिनन के बिछुरे हरि पाये भाग बडे घर बैठैं आए |</l>
          <l xml:id="GopS59,32.2">चरननि लागि करूं बरियाई प्रेम प्रीति राषूं उरझाई |</l>
          <l xml:id="GopS59,32.3">इत मन मंदिर रहौ नित चोषै कहै कबीर परहु मति धोषै |</l>
          <l xml:id="GopS59,33.0">दयाल इहि बिधि कांमणि मोही तेरे ए गुण लहां न तोही |</l>
          <l xml:id="GopS59,33.1">नांव मोती जे होवै गहणां पवन होइ सुरतिधारी |</l>
          <l xml:id="GopS59,33.1">काया षिमां सिंगार कर हरी तौ तूं लाल पियारी |</l>
          <l xml:id="GopS59,33.2">हरि हरि हार कठिले पहरा दामोदर दत देई |</l>
          <l xml:id="GopS59,33.2">कर करते के कांगण पहरां इहि बिधि चित धरेई |</l>
          <l xml:id="GopS59,33.3">मिहरवांन मुदियां करि पहरां परमेसुर पट लेई |</l>
          <l xml:id="GopS59,33.3">धीरज धडी बंधावै कांमणि श्री रंग सुरमां देई |</l>
          <l xml:id="GopS59,33.4">इहि मंदिर ले दीपक जालै काया सेज करई |</l>
          <l xml:id="GopS59,33.4">ग्यांन ध्यांन दोऊ सेज र मांडै जन नांनिक भोग करेई |</l>
          <l xml:id="GopS59,34.0">मेरी अंषियां जांन सुजांन भई |</l>
          <l xml:id="GopS59,34.0">देवर भरम सुसर संग तजि करि हरि पीव तहां गई |</l>
          <l xml:id="GopS59,34.1">बालपनें के करम हमारे काटे जांनि दई |</l>
          <l xml:id="GopS59,34.1">बांह पकरि करि किरपा कीन्हीं आप समींप लई |</l>
          <l xml:id="GopS59,34.2">पांनीं कीं बूंद थैं जिनि पयंड सांज्यौ ता संगि अधिक रई |</l>
          <l xml:id="GopS59,34.2">दास कबीर पल प्रेम न घटई दिन दिन प्रीति नई |</l>
          <l xml:id="GopS59,35.0">रंग लागौ रे रांम कौ सो रंग कदे न जाई रे |</l>
          <l xml:id="GopS59,35.0">हरि रंग मेरौ मन रंग्यौ और न रंग सुहाई रे |टेक |</l>
          <l xml:id="GopS59,35.1">अबिनासी रंग ऊपनौं रचि मचि लागौ चोलौ रे |</l>
          <l xml:id="GopS59,35.1">सो रंग सदा सुहांवनौं ऐसौ रंग अमोलौ रे |</l>
          <l xml:id="GopS59,35.2">हरि रंग कदे न ऊतरै दिन दिन होइ सुरंगो रे |</l>
          <l xml:id="GopS59,35.2">नित नवौ न्रिबांण है कदे न होइला भंगो रे |</l>
          <l xml:id="GopS59,35.3">साचौ रंग सहजैं मिल्यौ सुंदर रंग अपारो रे |</l>
          <l xml:id="GopS59,35.3">भाग बिनां क्यूं पाईये सब रंग मांहैं सारो रे |</l>
          <l xml:id="GopS59,35.4">अबरण कौ का बरणियैं सो रंग सहज सरूपो रे |</l>
          <l xml:id="GopS59,35.4">बलिहारी उस रंग की दादू देषि अनूपो रे |</l>
          <l xml:id="GopS59,36.0">रांम नांम रंग लागौ कुरंग न होई हरि रंग सौ रंग और न कोई |</l>
          <l xml:id="GopS59,36.1">और सबै रंग इहि रंग थैं छूटै हरि रंग लागौ कदे न षूटै |</l>
          <l xml:id="GopS59,36.2">कहै कबीर मेरे रंग रांम राई और पतंग रंग उडि उडि जाई |</l>
        </lg>
        <lg type ="[Ś]">
          <l xml:id="GopS59,53">दादू जे जन हरि के रंगि रगे सो रंग कदे न जाइ |</l>
          <l xml:id="GopS59,53">सदा सुरंगे संत जन रंग मैं रहे समाइ |</l>
          <l xml:id="GopS59,54">दादू राता रांम का अबिनासी रंग मांहि |</l>
          <l xml:id="GopS59,54">सब जग धोबी धोइ मरै तौ भी षूटै नांहि |</l>
          <l xml:id="GopS59,55">साहिब किया सु क्यूं मिटै सुंदर सोभा रंग |</l>
          <l xml:id="GopS59,55">दादू धोवै बावरे दिन दिन होइ सुरंग |</l>
          <l xml:id="GopS59,56">कबीर एक जु दोसत हम किया जिस गलि लाल कबाइ |</l>
          <l xml:id="GopS59,56">सब जग धोबी धोइ मरै तौ भी रंग न जाइ |</l>
        </lg>
        <lg type ="[C]">
          <l xml:id="GopS59,37.0">अपनैं मैं रंगि अपनपौ जांनौं जिहि रंग जांनि ताही कूं मांनौं |</l>
          <l xml:id="GopS59,37.1">अभिअंतरि मन रंग समांन लोक कहैं कबीर बौरांन |</l>
          <l xml:id="GopS59,37.2">रंग न जांनैं मूरिष लोई जिहि रंगि रंग रह्यौ सब कोई |</l>
          <l xml:id="GopS59,37.3">जे रंग कबहूं आवै न जाई कहै कबीर तिहि रह्यौ समाई |</l>
          <l xml:id="GopS59,38.0">कबीर रंग लागा रे ताथैं मन का संसा भागा रे |</l>
          <l xml:id="GopS59,38.1">कोई कहै यहु जोगी जंगम कोई कहै कुछ नांहीं |</l>
          <l xml:id="GopS59,38.1">मैं तूं देष्या हिरदै भीतरि सब कहियै तुम मांहीं |</l>
          <l xml:id="GopS59,38.2">अलष रूप गति लषै न कोई अंजनि राते लोई |</l>
          <l xml:id="GopS59,38.2">एक बार जौ दिढ करि ध्यावै ताकूं दरसन होई |</l>
          <l xml:id="GopS59,38.3">कहै कबीर मता इक पाया काया नंगर मंझारी |</l>
          <l xml:id="GopS59,38.3">तूं साहिब मैं सेवग तेरा तारण तिरण मुरारी |</l>
          <l xml:id="GopS59,39.0">इब तौ मोहि लागी बाइ उनि निहचल चित लियौ चुराइ |टेक |टेक |</l>
          <l xml:id="GopS59,39.1">आंन न रुचै अवर नहीं भावै अगम अगोचर तहां मन जाइ |</l>
          <l xml:id="GopS59,39.1">रूप न रेष बरन कहूं कैसा तिन चरनौं चित रह्यौ समाइ |</l>
          <l xml:id="GopS59,39.2">तिन चरनूं चित सहजि समांनां सो रस भीनां तहां मन धाइ |</l>
          <l xml:id="GopS59,39.2">इब तौ ऐसी बनि आई बिष तजै अरु अंम्रित षाइ |</l>
          <l xml:id="GopS59,39.3">कहा करूं मेरौ बस नांहीं और न मेरे अंगि सुहाइ |</l>
          <l xml:id="GopS59,39.3">पल एक दादू देष न पावै जनम जनम की त्रिषा बुझाइ |</l>
          <l xml:id="GopS59,40.0">इब तौ ऐसी बनि आई रांम नांम बिन रह्यौ न जाई |</l>
          <l xml:id="GopS59,40.1">सांई के मिलबे के कारंनि त्रिकुटी संगम नीर न्हवाई |</l>
          <l xml:id="GopS59,40.1">चरन कवल की तहां ल्यौ लागै जतन जतन करि प्रीति बनाई |</l>
          <l xml:id="GopS59,40.2">जे रसि भींनां छावरि जावै सुंदरि सहजैं संगि संमाई |</l>
          <l xml:id="GopS59,40.2">अनहद बाजे बाजन लागे जिभ्याहींनैं कीरति गाई |</l>
          <l xml:id="GopS59,40.3">कहा कहूं कछु बरणीं न जाई अबिगत अंतरि जोति जगाई |</l>
          <l xml:id="GopS59,40.3">दादू उनकौ मरम न जांनैं आप सुरंगै बेन बजाई |</l>
        </lg>
        <lg type ="[Ś]">
          <l xml:id="GopS59,57">कबीर अब तौ ऐसी ह्वै पडी नां तूंबडी न बेलि |</l>
          <l xml:id="GopS59,57">जालण आंणीं लाकडी ऊठी कूंपल मेल्हि |</l>
        </lg>
        <lg type ="[C]">
          <l xml:id="GopS59,41.0">भाई रे घर ही मैं घर पाया |</l>
          <l xml:id="GopS59,41.0">सहजि समाइ रह्या ता मांहीं सतगुरि षोज बताया |टेक |</l>
          <l xml:id="GopS59,41.1">ता घर काजि सबै फिरि आया आपैं आप लषाया |</l>
          <l xml:id="GopS59,41.1">षोलि कपाट महल के दींन्हें थिर असथांन दिषाया |</l>
          <l xml:id="GopS59,41.2">भयौ भेद भ्रम सब भागा साच सोई मन लाया |</l>
          <l xml:id="GopS59,41.2">प्यंड परें जहां जीव जावै तामैं सहजि समाया |</l>
          <l xml:id="GopS59,41.3">निहचल सदा चलै नहीं कबहूं देष्या सब मैं सोई |</l>
          <l xml:id="GopS59,41.3">ताही सूं मेरा मन लागा और न दूजा कोई |</l>
          <l xml:id="GopS59,41.4">आदि अंति सोई घर पाया इब मन अनंत न जाई |</l>
          <l xml:id="GopS59,41.4">दादू एक रंगैं रंग लागा तामैं रह्या समाई |</l>
          <l xml:id="GopS59,42.0">सुकुछ बिचार्यौ ताथैं मेरौ मन थिर होइ रह्यौ रे |</l>
          <l xml:id="GopS59,42.0">हरि रंग लागौ ताथैं मेरौ बरण पलट भयौ |टेक |</l>
          <l xml:id="GopS59,42.1">धंनि सो पंथी जिनि यहु पंथ चलावा अगम गवन मैं गंमि दिषलावा |</l>
          <l xml:id="GopS59,42.2">अबरण बरण कथै जिनि कोई घटि घटि ब्यापि रह्यौ हरि सोई |</l>
          <l xml:id="GopS59,42.3">जिहि पद सुर नर प्रेम पियासा सो पद रमि रह्या जन रैदासा |</l>
          <l xml:id="GopS59,43.0">एक बिचार भलौ मनि भायौ तन गत षोजत अपनौं प्रीतम पायौ |टेक |</l>
          <l xml:id="GopS59,43.1">जब लग यहु मन बहु बिधि बहता तब लग उर बिचि बसि साच न कहता |</l>
          <l xml:id="GopS59,43.2">सब सुष सोचूं कोई नहीं धीरा पोइ पहरि डिढ हरि गुन हीरा |</l>
          <l xml:id="GopS59,43.3">नौ नग भींतरि इक भेद तमासा वा रूप रहस मैं उलझी मेरी आसा |</l>
          <l xml:id="GopS59,43.4">जोई रस पीइ मुनि मधुकर माता ते हरदास रसन रुचि राता |</l>
          <l xml:id="GopS59,44.0">हर हरि जपत रहत अनुरागी |</l>
          <l xml:id="GopS59,44.0">तनमैं भये रहत निसु बासुरि गौरा संगि सदा बैरागी |</l>
          <l xml:id="GopS59,44.1">भूषन भसम अहार अरक फल हरि कैं बिवोग त्रिगुण बुधि त्यागी |</l>
          <l xml:id="GopS59,44.1">बप जढ गूढ गलित मुनि ग्यांनीं अषिल ब्रह्म सूं तारी लागी |</l>
          <l xml:id="GopS59,44.2">नाद निधांन बिंद बिष जारिक सुष समाधि रहत अनुरागी |</l>
          <l xml:id="GopS59,44.2">सुमिरन कवच कलेस न कोई बिषै बिदारि मींच भिडि भागी |</l>
          <l xml:id="GopS59,44.3">गिर तनया गिर मांडि गुफा ग्रिह सेवा निमति रहत नित नागी |</l>
          <l xml:id="GopS59,44.3">कहै नापा मन सजि रचि दोऊ हरि रसि मगन भयौ बड भागी |</l>
        </lg>
        <lg type ="[Ś]">
          <l xml:id="GopS59,58">कबीर अब तौ ऐसा भया न्रिमोलिक निज नांव |</l>
          <l xml:id="GopS59,58">पहीली काच कथीर था फिरता ठांवैं ठांव |</l>
          <l xml:id="GopS59,59">भौ समंद बिष जल भर्या मन नहीं बांधै धीर |</l>
          <l xml:id="GopS59,59">सबल सनेही हरि मिले तब उतरे पार कबीर |</l>
          <l xml:id="GopS59,60">कबीर भला सुहेला ऊतर्या पूरा मेरा भाग |</l>
          <l xml:id="GopS59,60">रांम नांम नौका गह्या तब पांणीं पंक न लाग |</l>
          <l xml:id="GopS59,61">अबू आजि बधांइयां नैंणें न्रिषि पलेइ |</l>
          <l xml:id="GopS59,61">जोबन सायर लंघिया उतरिया कुसलेइ |</l>
          <l xml:id="GopS59,62">कबीर केसो की दया भई संसा मेल्ह्या षोइ |</l>
          <l xml:id="GopS59,62">जे दिन गए भगति बिन ते दिन सालैं मोहि |</l>
          <l xml:id="GopS59,63">दादू सरग नरक संसै नहीं जीवण मरण भै नांहि |</l>
          <l xml:id="GopS59,63">रांम बिमुष जे दिन गए ते सालैं मन मांहि |</l>
        </lg>
      </div>
    </body>
  </text>
</TEI>
