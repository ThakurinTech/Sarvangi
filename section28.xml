<TEI xmlns="http://www.tei-c.org/ns/1.0">
  <text>
    <body>
      <div>
        <head>मन भष विकृताई कौं अंग</head>
        <lg type="[Ś]">
          <l xml:id="GopS28,1">पास बिणठा कपडा कदे सुरंग न होइ |</l>
          <l xml:id="GopS28,1">कबीर त्याग्या ग्यांन करि कनक कांमणीं दोइ |</l>
          <l xml:id="GopS28,2">कबीर मेरे मन मैं परि गई ऐसी एक दरार |</l>
          <l xml:id="GopS28,2">फाटा फटक पषांण ज्यूं मिल्या न दूजी बार |</l>
          <l xml:id="GopS28,3">कबीर मन फाटौ बाइक बुरा मिटी सगाई साक |</l>
          <l xml:id="GopS28,3">जौ परि दूध तिवास कौ ऊकटि हूवौ आक |</l>
          <l xml:id="GopS28,4">कबीर चंदन भागौं गुंन करै जैसैं चोली पंन |</l>
          <l xml:id="GopS28,4">दोइ जन भागा नां मिलैं मोताहल अरु मंन |</l>
          <l xml:id="GopS28,5">कबीर मोती भागौ बींधतां मन बस्या कबोल |</l>
          <l xml:id="GopS28,5">बहुत सयांनां पचि गया पडि गई गांठि न टोल |</l>
          <l xml:id="GopS28,6">ये तौ फूटा हीं जुडैं कर कंकन सोव्रन |</l>
          <l xml:id="GopS28,6">ए ह्वै फटा नां जुडैं एक मोती अर मंन |</l>
          <l xml:id="GopS28,7">मन नग मोल अमोल है तोडि न जोड्या जाइ |</l>
          <l xml:id="GopS28,7">मणियां नांहीं लाष का कीजै आंचल गाइ |</l>
          <l xml:id="GopS28,8">कबीर मोती पोवत बीगस्या मांनूं पाथरि आई राइ |</l>
          <l xml:id="GopS28,8">साजन सेरी नीकल्या जांनि बटाऊ जाइ |</l>
          <l xml:id="GopS28,9">च्यंतायं सुम्रितो पुत्रस्य पूंछ छेदो सुम्रितामिहं |</l>
          <l xml:id="GopS28,9">मन भंग कुतो प्रीति अथवा प्रीति कुतो सुष: |</l>
          <l xml:id="GopS28,10">मन भागा चित औचट्या दूधां फाटा साव |</l>
          <l xml:id="GopS28,10">तुम सिरि जलै अंगीठडी हम तनि लागै घाव |</l>
          <l xml:id="GopS28,11">सेऊ तोडि र जोडिए गांठि गंठीली होइ |</l>
          <l xml:id="GopS28,11">जे कर सेती गिरि पडै अंति किरकिरी सोइ |</l>
          <l xml:id="GopS28,12">भागां मनां न भगति करि तूटा नेह न सांधि |</l>
          <l xml:id="GopS28,12">सायर फूटै नीर गयौ गहली पालि न बांधि |</l>
          <l xml:id="GopS28,13">जे मति पीछैं ऊपजै सो मति पहली होइ |</l>
          <l xml:id="GopS28,13">कबहूं न होवै जीव दुषी दादू सुषिया सोइ |</l>
          <l xml:id="GopS28,14">करमांनंद कु मांणसां छेहा घणां पडंत |</l>
          <l xml:id="GopS28,14">एक असीधा सीधवैं एक सीधा बिलै गवंत |</l>
          <l xml:id="GopS28,15">सेऊ सजन मेघ जल ऊंनईयां घन घट |</l>
          <l xml:id="GopS28,15">पिसन पवन ह्वै संचर्या मारि कीया दहबट |</l>
          <l xml:id="GopS28,16">दादू एक सबद सूं ऊंनवैं बरसंण लागै आइ |</l>
          <l xml:id="GopS28,16">एक सबद सूं बीषरै आप आपकूं जाइ |</l>
          <l xml:id="GopS28,17">बिछुडियां बिग्रह घणां भ्वैं अंतरा पडांहि |</l>
          <l xml:id="GopS28,17">नदी बिछूटा बाहला औसरि कहीं मिलांहि |</l>
          <l xml:id="GopS28,18">बिछुडि मिलतां बहुत सुष जे सजन वहि भाइ |</l>
          <l xml:id="GopS28,18">प्रेम पलट्यौ हे सषी बिछुरे मिले त कांइ |</l>
          <l xml:id="GopS28,19">प्रेम प्रीति तिनसूं नहीं औषंता मन मांहि |</l>
          <l xml:id="GopS28,19">दांत बिगसे राइमल हियौ बिगस्यौ नांहि |</l>
          <l xml:id="GopS28,20">जै मिलिया तौ मन मिल्यौ मन बिण मिल्या त कांइ |</l>
          <l xml:id="GopS28,20">कांयौं कर आघा कियां चित अपूठा जांइ |</l>
          <l xml:id="GopS28,21">एकैं की करि पंनडै नेहा नौजण मांहि |</l>
          <l xml:id="GopS28,21">नेह बिहूंणां दोइ जण नौहथडै न समांहि |</l>
          <l xml:id="GopS28,22">करमांनंद अणंद कहि जे कुछ भली त संप |</l>
          <l xml:id="GopS28,22">राइ पडी बिचि पथरां तौ जड लधीलंप |</l>
          <l xml:id="GopS28,23">हम तुम मन एकै भलौ अंतर बुरौ दयाल |</l>
          <l xml:id="GopS28,23">राइ परी बिचि पथरैं जांम्यौं घास गुपाल |</l>
          <l xml:id="GopS28,24">यहु अतर उरि सालतौ हम तुम बीचि जुहार |</l>
          <l xml:id="GopS28,24">कौंन अभाग उदै भए आडे परे पहार |</l>
          <l xml:id="GopS28,25">एक ठौर आठूं पहर रती न रहती रेष |</l>
          <l xml:id="GopS28,25">अब पल पल जुग सरभरि भई मिंत बिनां मुझ लेष |</l>
          <l xml:id="GopS28,26">बेगौ बेगौ आवतौ गिणतौ धूप न मेह |</l>
          <l xml:id="GopS28,26">न जांनूं अब कत गयौ वंहि प्रीतम कौ नेह |</l>
          <l xml:id="GopS28,27">दर्शन हूं दुर्लभ भयौ तुमहि न दीजै दोस |</l>
          <l xml:id="GopS28,27">समन दुर्जन कैं कहैं मांनि रहै मन रोस |</l>
          <l xml:id="GopS28,28">लोटा कंत न मांनई बेली और न कोइ |</l>
          <l xml:id="GopS28,28">बहु गुन रही दिषाइ कैं करछीपत नहीं सोइ |</l>
          <l xml:id="GopS28,29">बाजीद कहै उस कंत के कीये बहुत जतंन |</l>
          <l xml:id="GopS28,29">फूटा फटक पषांन ज्यूं बहुरि न मेल्या मन |</l>
        </lg>
      </div>
    </body>
  </text>
</TEI>
