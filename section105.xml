<TEI xmlns="http://www.tei-c.org/ns/1.0">
  <text>
    <body>
      <div>
        <head>सजीवनी कौं अंग</head>
        <lg>
          <l xml:id="GopS105">हम न मरैं मरि है संसारा हम कूं मिल्या जिलांवनहारा</l>
          <l xml:id="GopS105,1.0">साकत मरैं संतजन जीवैं भरि भरि रांम रसांइन पीवैं</l>
          <l xml:id="GopS105,1.1">अब नहीं मरूं मरनैं मन मांनां तेई मुये जिनि रांम न जांना</l>
          <l xml:id="GopS105,1.2">हरि मरि है तौ हम हूं मरिहैं हरि न मरै हम काहे कूं मरिहैं</l>
          <l xml:id="GopS105,1.3">कहै कबीर मन मनहि मिलावा अंमर भये मुष सागर पावा</l>
          <l xml:id="GopS105,2.0">रांम बिमुष जग मरि मरि जाइ जीवहि संत रहे ल्यौ लाइ</l>
          <l xml:id="GopS105,2.1">लीन भये जे आतम रांमां सदा सजीवंनि कीये नांमां</l>
          <l xml:id="GopS105,2.2">अम्रित रांम रसांइन पीया ताथैं अंमर कबीरा कीया</l>
          <l xml:id="GopS105,2.3">रांम रांम कहि रांम समांनां जन रैदास मिले भगवांनां</l>
          <l xml:id="GopS105,2.4">आदि अंति केते कलि जागे अंमर भये अबिनासी लागे</l>
          <l xml:id="GopS105,2.5">रांम रसांइन दादू माते अबिचल भये रांम रंगि राते</l>
          <l xml:id="GopS105,3.0">जब घटि प्रगट रांम मिले</l>
          <l xml:id="GopS105,3.0">आतम मंगल चार चहूं दिसि जनम सुफल करि जीति चले</l>
          <l xml:id="GopS105,3.1">भगति मुकति अभै करि राषे सकल सिरोमनि आप किये</l>
          <l xml:id="GopS105,3.1">निर्गुण रांम निरंजन आपैं अजरांवरि उरि लाइ लिये</l>
          <l xml:id="GopS105,3.2">अपनैं अंगि संगि राषे न्रिभै नांव नींसांन बजावा</l>
          <l xml:id="GopS105,3.2">अबिगत नाथ अंमर अबिनासी परम पुरिष निज सो पावा</l>
          <l xml:id="GopS105,3.3">सोई बडभागी सदा सुहागी प्रगट प्रीतम संगि भये</l>
          <l xml:id="GopS105,3.3">दादू भाग बडे बर बरि करि सो अजरांवर जीति गये</l>
          <l xml:id="GopS105,1">दादू फल पाका बेली तजी छिट काया मुष मांहि</l>
          <l xml:id="GopS105,1">सांई अपणां करि लीया सो फिरि ऊगै नांहि</l>
          <l>राग गौडी</l>
          <l xml:id="GopS105,4.0">रस के रसिया लींन भये सकल सिरोमनि तहां गये</l>
          <l xml:id="GopS105,4.1">रांम रसांइन अंम्रित माते अबिचल भये नर किनहीं जाते</l>
          <l xml:id="GopS105,4.2">रांम रसांइन भरि भरि पीवैं सदा सजीवंनि जुगि जगि जीवैं</l>
          <l xml:id="GopS105,4.3">रांम रसांइन त्रिभुवन सार रांम रसिक सब उतरे पार</l>
          <l xml:id="GopS105,4.4">दादू अमली बहुरि न आए सुष सागर ता मांहि समाये</l>
          <l xml:id="GopS105,2">दादू जब दिल मिली दयाल सूं तब अंतर कुछ नांहि</l>
          <l xml:id="GopS105,2">ज्यूं पाला पांनीं कूं मिल्या त्यूं हरिजन हरि मांहि</l>
          <l>राग गौडी</l>
          <l xml:id="GopS105,5.0">कौंण मरै कौंण जन मैं जाई श्रग नर्क कौंनैं गति पाई</l>
          <l xml:id="GopS105,5.1">पंच तत अबिगत थैं उतपंनां एकैं किया निवासा</l>
          <l xml:id="GopS105,5.1">बिछरे तत फिरि सहजि समांने रेष रही नहीं आसा</l>
          <l xml:id="GopS105,5.2">जल मैं कुंभ कुंभ मैं जल है बाहरि भीतरि पांनीं</l>
          <l xml:id="GopS105,5.2">फूटा कुंभ जल जलहि संमांनां यहु तत कथौ गियांनीं</l>
          <l xml:id="GopS105,5.3">आदैं गगनां अंतैं गगनां मधें गगनां भाई</l>
          <l xml:id="GopS105,5.3">कहै कबीर करम किस लागैं झूठी संक उपाई</l>
          <l xml:id="GopS105,6.0">हम सब मांहि सकल सम मांहीं हम थैं और दूसरा नांहीं</l>
          <l xml:id="GopS105,6.1">तीनि लोक मैं हमारा पसारा आवा गवन सब षेल हमारा</l>
          <l xml:id="GopS105,6.2">षट दरसन हम कहियत भेषा हमहीं अतीत रूप नहीं रेषा</l>
          <l xml:id="GopS105,6.3">हमहीं आप कबीर कहावा हमहीं अपणां आप लषावा</l>
          <l>राग गौडी</l>
          <l xml:id="GopS105,7.0">मैं सबनि मैं और न मैं हूं सब मेरी बिलगि बिलगि बिलगाई हो</l>
          <l xml:id="GopS105,7.0">कोई कहौ कबीर कोई रांमराई हो</l>
          <l xml:id="GopS105,7.1">नां हम बार बूढ नांहीं हम नां हम रैं चिलकाई हो</l>
          <l xml:id="GopS105,7.1">पठयैं त न जांऊं रवा नहीं आंऊं सहजि रहूं हरि आई हो</l>
          <l xml:id="GopS105,7.2">वोढन हमारैं एक पछेवरा लोक बोलैं अक ताई हो</l>
          <l xml:id="GopS105,7.2">जुलहै तनि बुनि बांनन पावल फारि बुनी दस ठांई हो</l>
          <l xml:id="GopS105,7.3">त्रिगुण रहित फल रमि हम राषल तब हमारौ नांव रांमराई हो</l>
          <l xml:id="GopS105,7.3">जग मैं देषूं जग न देषै मोहि इहि कबीर कछु पाई हो</l>
          <l>राग टोडी</l>
          <l xml:id="GopS105,8.0">रांम मनां मांनां महीं रांमां तुम्ह साहिब मैं सेवग स्वांमां</l>
          <l xml:id="GopS105,8.1">हरि सरवर जनत रंग कहावै सेवग हरि तजि कहु कत जावै</l>
          <l xml:id="GopS105,8.2">हरि तरवर जन पंषी छाया सेवग हरि भजि आप गंवाया</l>
          <l xml:id="GopS105,8.3">नांमौं कहै मैं नरहरि पाया रांम रंमि रांम समाया</l>
          <l>साषी</l>
          <l xml:id="GopS105,4">रांम सरीषे ह्वै रहे यहु नांहीं उणहार</l>
          <l xml:id="GopS105,4">दादू साधू अंमर हैं बिनसै सब संसार</l>
          <l xml:id="GopS105,5">रांम रसांइन पीवतां जीव ब्रह्म ह्वै जाइ</l>
          <l xml:id="GopS105,5">दादू आतमराम सूं सदा रहै ल्यौ लाइ</l>
          <l xml:id="GopS105,6">जे कोई सेवै रांम कूं सो रांम सरीषा होइ</l>
          <l xml:id="GopS105,6">दादू नांम कबीर ज्यूं साषी बोलैं सोइ</l>
          <l xml:id="GopS105,7">सांई सनमुष जीवतां मरतां म संनमुष होइ</l>
          <l xml:id="GopS105,7">दादू जीवन मरन का सोच करै जिनि कोइ</l>
          <l xml:id="GopS105,8">अरथि न आया सो गाया आया सो क्यूं जाइ</l>
          <l xml:id="GopS105,8">जिस का था तिस कूं मिल्या दादू रह्या समाइ</l>
          <l>राग टोडी</l>
          <l xml:id="GopS105,9.0">सहजैं सहजैं सब गुंन जइला भगवंत भगता ए थिर रहिला</l>
          <l xml:id="GopS105,9.1">मुकति भएला जाप धायेला यौं सेवग स्वांमी संगि रहैला</l>
          <l xml:id="GopS105,9.2">अंम्रित सुधा तजि अनत न जइला पीवंत प्रांण रस कदे न अघइला</l>
          <l xml:id="GopS105,9.3">रांम नांमां मिलि संगि रहैला जब लग रस तब लग पीवैला</l>
          <l xml:id="GopS105,10.0">हरि रस माते मगन भये</l>
          <l xml:id="GopS105,10.0">सुमरि सुमरि भये मतिवाले जांमन मरन सब भूलि गए</l>
          <l xml:id="GopS105,10.1">निर्मल भगति प्रेम रस पीवैं आंन न दूजा भाव धरैं</l>
          <l xml:id="GopS105,10.1">सहजैं सदा रांम रंगि राते मुकति बैकुंठैं कहा करैं</l>
          <l xml:id="GopS105,10.2">गाइ गाइ रस लींन भए हैं कछू न मांगैं संत जनां</l>
          <l xml:id="GopS105,10.2">और अनेक देहु दत आगैं आंन न भावै रांम बिनां</l>
          <l xml:id="GopS105,10.3">इकटग ध्यांन रहैं ल्यौ लागे छाकि परे हरि रस पीवैं</l>
          <l xml:id="GopS105,10.3">दादू मगन रहैं रसि माते ऐसैं हरि के जन जीवै</l>
          <l xml:id="GopS105,11.0">नांमदेव पायौ नांम हरी</l>
          <l xml:id="GopS105,11.0">जंम आइ का करि हैं बौरे इब मोरी छूटि परी</l>
          <l xml:id="GopS105,11.1">भाव भगति नांनां बिधि कीनीं फल का को न करी</l>
          <l xml:id="GopS105,11.1">केवल ब्रह्म निकट ल्यौ लागी मुकति कहा बपुरी</l>
          <l xml:id="GopS105,11.2">नांव लेत सनकादिक तारे पार न पायौ तास हरी</l>
          <l xml:id="GopS105,11.3">नांमदेव कहै सुनहुं रे संतौ इब मोहि समझि परी</l>
          <l xml:id="GopS105,12.0">जन कौ जम क्या करै रे जाकौ रांम चरण चित लागौ</l>
          <l xml:id="GopS105,12.0">जे नर नांम लेइ नांरांइण जांमण मरण भौ भागौ</l>
          <l xml:id="GopS105,12.1">अंबीरष राजा रुषमंगद उसके बंधन काटे</l>
          <l xml:id="GopS105,12.1">प्रहिलाद पाप प्रछेद करीनैं धू अबिचल करि थापे</l>
          <l xml:id="GopS105,12.2">जे जन नांम लेइ नारांइण ते नर ती कूं तारे</l>
          <l xml:id="GopS105,12.2">औघट घाट किया जिनि गनिका आधै नांइ उबारे</l>
          <l xml:id="GopS105,12.3">आगैं भगत सदा उधरिया भूधर भगतां प्यारौ</l>
          <l xml:id="GopS105,12.3">डूंगर भणैं स्वांमीं सुषदाता आवागवण निवारौ</l>
          <l xml:id="GopS105,13.0">कथता बकता सुरता सोई आप बिचारै सुग्यांनीं होई</l>
          <l xml:id="GopS105,13.1">जैसैं अगनि पवन का मेला चंचल चपल बुधि का षेला</l>
          <l xml:id="GopS105,13.1">नौ दरवाजा दसवां द्वार बूझि रे ग्यांनीं ग्यांन बिचार</l>
          <l xml:id="GopS105,13.2">देही माटी बोलै पवनां बूझि रे ग्यांनीं मुवास कवनां</l>
          <l xml:id="GopS105,13.2">मुई सुरति बाद अहंकार वहु न मुवा जो बोलनहार</l>
          <l xml:id="GopS105,13.3">जा कारणि तप तीरथ जांहीं रतन पदारथ घटहीं मांहीं</l>
          <l xml:id="GopS105,13.3">पढि पढि पंडित बेद बषांणैं भीतरि हूंती बस्त न जांणैं</l>
          <l xml:id="GopS105,13.4">हूं न मूवा मेरी मुई बलाइ सो न मुवा जे रह्या समाइ</l>
          <l xml:id="GopS105,13.4">कहै कबीर गुरि ब्रह्म दिषाया मरता जाता नजरि न आया</l>
          <l xml:id="GopS105,14.0">जे कोई मरै मरण है मीठौ गुरि परसादि जिनिहीं मरि दीठौ</l>
          <l xml:id="GopS105,14.1">मुवौ करता मुई जु करणीं मुई नारि सुरति बहु धरणीं</l>
          <l xml:id="GopS105,14.2">मुवौ आपौ मुवौ मांन परपंच ले मुवौ अभिमांन</l>
          <l xml:id="GopS105,14.3">रांम रंमे रंमि जे जन मुये कहै कबीर अबिनासी हूये</l>
          <l xml:id="GopS105,9">कबीर जोगी बनि बस्या षनि षाये कंद मूल</l>
          <l xml:id="GopS105,9">नां जांनू किस जडी थैं अंमर भया अस्थूल</l>
          <l xml:id="GopS105,10">कबीर घर जालूं घर ऊबरै घर राषूं घर जाइ</l>
          <l xml:id="GopS105,10">एक अचंभा देषिया मडा काल कौं षाइ</l>
          <l xml:id="GopS105,11">दादू सब कूं संकट एक दिन काल गहैगा आइ</l>
          <l xml:id="GopS105,11">जीवत मृतक ह्वै रहै ताके निकटि न जाइ</l>
          <l xml:id="GopS105,12">दादू कहां जंम जौंरा भंजिये कहां काल कूं डंड</l>
          <l xml:id="GopS105,12">कहां मींच कूं मारिये कहां जुरा सत षंड</l>
          <l xml:id="GopS105,13">अंमर ठौर अबिनासी आसंन तहां निरंजन लागि रहे</l>
          <l xml:id="GopS105,13">दादू जोगी जुगि जुगि जीवै काल ब्याल सब सहजि गए</l>
          <l xml:id="GopS105,14">रोम रोम लै लाइ धुंनि ऐसैं सदा अषंड</l>
          <l xml:id="GopS105,14">दादू अबिनासी मिलै तौ जम कूं दीजै डंड</l>
          <l xml:id="GopS105,15">जुरा काल जांतण मण जहां जहां जीव जाइ</l>
          <l xml:id="GopS105,15">भगति परांइन लींन मन ताकूं काल न षाइ</l>
          <l xml:id="GopS105,16">रहिते सेती लागि रहु तौ अजरांवर होइ</l>
          <l xml:id="GopS105,16">दादू देषि बिचारि करि जुदा न जीवै कोइ</l>
          <l>राग सूहौ</l>
          <l xml:id="GopS105,15.0">इब हम रांम सनेही पाया आगम अनहद सूं चित लाया</l>
          <l xml:id="GopS105,15.1">तन मन आतम ताकौं दीन्हां तब हरि हम अपनां करि लीन्हां</l>
          <l xml:id="GopS105,15.2">बांनीं बिमल पंच परांनां पहली सीस मिले भगवांनां</l>
          <l xml:id="GopS105,15.3">जीवत जनम सुफल करि लीन्हां पहली चेते तिनि भल कीन्हां</l>
          <l xml:id="GopS105,15.4">औसरि आपा ठौर लगावा दादू जीवत ले पहुंचावा</l>
          <l>राग गौडी</l>
          <l xml:id="GopS105,16.0">निकटि निरंजन लागि रहे तब हम जीवत मुकत भये</l>
          <l xml:id="GopS105,16.1">मरि करि मुकति जहां जग जाइ तहां न मेरा मन पतियाइ</l>
          <l xml:id="GopS105,16.2">आगैं जनम लेहि औतारा तहां न मानैं मन हामारा</l>
          <l xml:id="GopS105,16.3">तन छूटैं गति जो पद होइ म्रितक जीव मिलैं तब कोइ</l>
          <l xml:id="GopS105,16.4">जीवत जनम सुफल करि जांना दादू रांम मिले मनमांनां</l>
          <l>साषी</l>
          <l xml:id="GopS105,17">जीवत दीसै रोगिया कहैं मुवां पीछैं जाइ</l>
          <l xml:id="GopS105,17">दादू दुहुं के पाढ मैं ऐसी दारू लाइ</l>
          <l xml:id="GopS105,18">जीवत रांम न भयौ प्रकासा भणत नांमदेव मुवां कैसी आसा</l>
          <l xml:id="GopS105,19">पढि देषि पंडिता ब्रह्म गियांन मुवां मुकति न बैकुंठ थांन</l>
          <l xml:id="GopS105,19">गाडया जाल्या चौरासी मैं जाइ सत्य सत्य भाषंत श्री गोरषराइ</l>
          <l xml:id="GopS105,20">जीवत मेलानां भया जीवत परस न होइ</l>
          <l xml:id="GopS105,20">जीवत जगपति नां मिले दादू बूडे सोइ</l>
          <l xml:id="GopS105,21">जीवत दूतर नां तिरे जीवत लंघे न पार</l>
          <l xml:id="GopS105,21">जीवत न्रिभै नां भया दादू ते संसार</l>
          <l xml:id="GopS105,22">जीवत प्रगट नां भया जीवत परचा नांहि</l>
          <l xml:id="GopS105,22">जीवत न पाया पीव कूं बूडे भौजल मांहि</l>
          <l xml:id="GopS105,23">जीवत पद पाया नहीं जीवत मिले न जाइ</l>
          <l xml:id="GopS105,23">जीवत जे छूटे नहीं दादू गए बिलाइ</l>
          <l xml:id="GopS105,24">दादू छूटै जीवतां मूंवां छटै नांहि</l>
          <l xml:id="GopS105,24">मूंवां पीछैं छूटिये तौ सब आये उस मांहि</l>
          <l xml:id="GopS105,25">जीवत भागे भर्म सब छूटे कर्म अनेक</l>
          <l xml:id="GopS105,25">जीवत मुकति सदगति भये दादू दरसन एक</l>
          <l xml:id="GopS105,26">बैत वर्ग रेजां साष बिनसां नींचि सूद</l>
          <l xml:id="GopS105,26">रुइ वो अक नूं बिगरदां नींचि सूद</l>
          <l xml:id="GopS105,27">जांमीं घियाल रूइ तो बाषुद बगोर बुर्द</l>
          <l xml:id="GopS105,27">चूं मोर दांनया बदो जे रे जिमीं रवद</l>
          <l xml:id="GopS105,28">बिरह अगनि का दाग दे जीवत म्रितक गोर</l>
          <l xml:id="GopS105,28">दादू पहली घर कीया आदि हमारी ठौर</l>
          <l xml:id="GopS105,29">हमौं हमारा करि लिया जीवत करणीं सार</l>
          <l xml:id="GopS105,29">पीछे संसा को नहीं दादू अगम अपार</l>
          <l xml:id="GopS105,30">जंबुक क्या षाइ अगनि क्या जालै धरती गडै सु कूंण</l>
          <l xml:id="GopS105,30">दादू जी मिले दयाल कूं ज्यूं पांणीं मैं लूंण</l>
          <l>अर्जुन उबाच</l>
          <l xml:id="GopS105,31">जत्र कत्र मरते बैष्नवा भषिते स्वांन काकवत</l>
          <l xml:id="GopS105,31">निद्यते सकल संसार ब्रूहि मुकति किं केसवा</l>
          <l>श्री भगवांन उबाच</l>
          <l xml:id="GopS105,32">जत्र कत्र मरते बै.ख्नवा कृया करते पंषि देवता</l>
          <l xml:id="GopS105,32">परम अस्थांनं गता प्रांनं मुक्ति रे वान संसय:</l>
          <l xml:id="GopS105,33">कबीर मरण तहां जौ पाइये जहां अपणां न होइ</l>
          <l xml:id="GopS105,33">अहमष भषै जनावरा मुवां न रोवै कोइ</l>
          <l xml:id="GopS105,34">हरि भजि साफिल जीवणां पर उपगार समाइ</l>
          <l xml:id="GopS105,34">दादू मरणां तहां भला जहां पसु पंषी षाइ</l>
          <l xml:id="GopS105,35">साध सूर सोहै मैंदांनां तिनकै नांहीं गोर मसांनां</l>
          <l xml:id="GopS105,35">साहिब के मारग मैं मुये सो सहजैं हीं सदगति हुये</l>
          <l xml:id="GopS105,36">च्यारि दाग चहुं जुग के चतुर बेद की साषि</l>
          <l xml:id="GopS105,36">जालि गाडि परवाह जलि भावै चौडै राषि</l>
          <l xml:id="GopS105,37">चौडै राष्यां बहुत गुण जाल्यां जीव जलाइ</l>
          <l xml:id="GopS105,37">गाडयां गंड पडैं मरैं जल मैं जल सडि जाइ</l>
          <l xml:id="GopS105,38">क्या जौ गाडया जालिया क्या जल जंगल मांहि</l>
          <l xml:id="GopS105,38">भजन सील सत साच बिन कोटि करौ गति नांहि</l>
        </lg>
      </div>
    </body>
  </text>
</TEI>
