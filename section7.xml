<TEI xmlns="http://www.tei-c.org/ns/1.0">
  <text>
    <body>
      <div>
        <head>गुर का सबद कौं अंग</head>
        <lg type="[C]">
          <l xml:id="GopS7,1.0">सबदि समांनां जे रहै गुर बाइक बीधा |</l>
          <l xml:id="GopS7,1.0">उनहीं लागा एक सौं सोई जन सीधा |</l>
          <l xml:id="GopS7,1.1">ऐसी लागी मरम की तन मन सब भूला |</l>
          <l xml:id="GopS7,1.1">जीवत म्रितक ह्वै रहे गहि आतम मूला |</l>
          <l xml:id="GopS7,1.2">चेतनि चितह न बीसरै महारस मीठा |</l>
          <l xml:id="GopS7,1.2">सबद निरंजन गहि रहे उनि साहिब दीठा |</l>
          <l xml:id="GopS7,1.3">एक सबदि जन उधरे सुनि सहजैं जागे |</l>
          <l xml:id="GopS7,1.3">अंतरि राते एक सौं सर सनमुष लागे |</l>
          <l xml:id="GopS7,1.4">सबदि समांनां सनमुष रहै पर आतम आगे |</l>
          <l xml:id="GopS7,1.4">दादू सीझे देषतां अबिनासी लागे |</l>
          <l xml:id="GopS7,2.0">मेरे तन मन लागी चोट स ठौरी |</l>
          <l xml:id="GopS7,2.0">बिसर्यौ ग्यांन बुधि सब नाठी भई बिकल मति बौरी |</l>
          <l xml:id="GopS7,2.1">देह बदेह गलित गुन तीन्यूं चलत अचल भये ठौरी |</l>
          <l xml:id="GopS7,2.1">इत उत जित कित द्वादस चितवत यहु भई गुपत ठगौरी |</l>
          <l xml:id="GopS7,2.2">सोई पै जांनैं पीर हमारी जिहि सरीर यहु ब्यौरी |</l>
          <l xml:id="GopS7,2.2">जन कबीर ठग ठग्यौ है बापुरौ सुंनि समांनीं त्यौरी |</l>
          <l xml:id="GopS7,3.0">संतौ रांम बांन मोहि लागे |</l>
          <l xml:id="GopS7,3.0">मारत म्रिग मर्म जब पाया सब संगी मिलि जागे |</l>
          <l xml:id="GopS7,3.1">चित चेतनि च्यंतामनि चीन्हैं उलटि अपूठा आया |</l>
          <l xml:id="GopS7,3.1">मंदरि पैसि बहुरि नहीं निकसै परम तत घर पाया |</l>
          <l xml:id="GopS7,3.2">आवै न जाइ जाइ नहीं आवै तिहि रसि मनवां माता |</l>
          <l xml:id="GopS7,3.2">पांन करत परमांनंद पाया थकित भये चलि जाता |</l>
          <l xml:id="GopS7,3.3">भयौ अपंग पंक नहीं लागै निर्मल संगि सहाई |</l>
          <l xml:id="GopS7,3.3">पूरनब्रह्म अष्याल अबिनासी तिहि तजि अनत न जाई |</l>
          <l xml:id="GopS7,3.4">सो सर लागि प्रेम प्रकासा प्रगटी प्रीतम बांणीं |</l>
          <l xml:id="GopS7,3.4">दादू दीन दयाल हि जांनैं सुष मैं सुरति समांनीं |</l>
          <l xml:id="GopS7,4.0">मेरे भाई हो मोहि बिषम सर लाग्यौ |</l>
          <l xml:id="GopS7,4.0">माया मांहि मगन सोवत हौ गुर कौ सबद सुनि जाग्यौ |</l>
          <l xml:id="GopS7,4.1">पंच संगी मिलि परपंच करते तिनहूं कौ संग तजि भाज्यौ |</l>
          <l xml:id="GopS7,4.1">भयौ अतीत गुनन थैं न्यारौ तबहि गगन चढि गाज्यौ |</l>
          <l xml:id="GopS7,4.2">नहीं तन नहीं मन नांहीं आपा पर हूं का कौ को मेरौ |</l>
          <l xml:id="GopS7,4.2">करमचंद प्रभू करम गलित भयौ बहुरि न कीन्हौं फेरौ |</l>
          <l xml:id="GopS7,5.0">पीव कै नेह भूली देह जग ब्यौहार तजि संसार |</l>
          <l xml:id="GopS7,5.0">कौंण सहै सीसि भार मन मांनैं बिधि एह |</l>
          <l xml:id="GopS7,5.1">साची सब रही रीति और मिटी सब अनीति |</l>
          <l xml:id="GopS7,5.1">बिरहा बैराग चीति निसदिन सुष लेह |</l>
          <l xml:id="GopS7,5.1">भाव भगति प्रीति प्रांन ग्यांन ध्यांन लै समांन |</l>
          <l xml:id="GopS7,5.1">पायौ निज रूप थांन भावै नही ग्रेह |</l>
          <l xml:id="GopS7,5.2">दादू गुरि भुरकी नाषी सुमिरन सूं सुरति राषी |</l>
          <l xml:id="GopS7,5.2">संगति जिनि जिनैं चाषी लींन भये तेह |</l>
          <l xml:id="GopS7,5.2">छाड्यौ सब माया कांम बिष संमांन लाग्यौ धांम |</l>
          <l xml:id="GopS7,5.2">गरीबदास रटै रांम पीव परम प्रेह |</l>
          <l xml:id="GopS7,6.0">गुर दादू सिरि भुरकी मेली |</l>
          <l xml:id="GopS7,6.0">रांम नांम पढि मंत्र मोहनीं भाग बडे जिनि सनमुष झेली |</l>
          <l xml:id="GopS7,6.1">सुधि बुधि स्वाद सबद सुष भूली परसे आइ आतम संगि षेली |</l>
          <l xml:id="GopS7,6.1">मगन भए दिसि देषत इकटग आप बिसरि छबि रही अकेली |</l>
          <l xml:id="GopS7,6.2">नांइ रत अनरत माया सूं भरम करम जग करणीं पेली |</l>
          <l xml:id="GopS7,6.2">जगंनाथ गुर परि बलिहारी जा प्रसादि सब सुषी सहेली |</l>
          <l xml:id="GopS7,7.0">हरि संम्रथ गुर की बलिहारी माया गलि न बिषै मैं बूडत |</l>
          <l xml:id="GopS7,7.0">काढि लियो बल भुजा पसारी |</l>
          <l xml:id="GopS7,7.1">महा मोहमत कांम क्रोध रत तिया बिषै तैं मनसा मारी |</l>
          <l xml:id="GopS7,7.1">कठिन कर्म तैं कर गहि राषै अब तौ मोहि भरोसौ भारी |</l>
          <l xml:id="GopS7,7.2">ग्यांन ध्यांन बैराग बिरह जत भाव भगति हित सब सुष कारी |</l>
          <l xml:id="GopS7,7.2">भरम भेद जीय के सब जारे हरि सन लाई प्रीति करारी |</l>
          <l xml:id="GopS7,7.3">पारस रूप चरन परसत हीं कंचन भई आतमां सारी |</l>
          <l xml:id="GopS7,7.3">गुर दादू सब बिधि करि मोहन सरन लिये की लज्या पारी |</l>
        </lg>  
        <lg type="[K]">
          <l xml:id="GopS7,1.1">कूप छांह गज पंक मूंस पारा पीय पंगुल |</l>
          <l xml:id="GopS7,1.2">साधन समीर नर नींद सधैं सर कैं नहीं अंगुल |</l>
          <l xml:id="GopS7,1.3">अनगहणूं मिरचनि कपूर चंबक असनालै |</l>
          <l xml:id="GopS7,1.4">अह मन चकाबूह जहाज न बांइ सचालै |</l>
          <l xml:id="GopS7,1.5">गुरू बैद पारा सुमन गरङ भवंगम कर गह्या |</l>
          <l xml:id="GopS7,1.6">निधि सु पाज तो रे भवर रजब परि पंषी रह्या |</l>
        </lg>
        <lg type="[C]">
          <l xml:id="GopS7,8.0">जौ पैं कोऊ निर्गुण पद लषि आवै |</l>
          <l xml:id="GopS7,8.0">बसत समीप जांन जौ पावै कपट अमल बिसरावै |</l>
          <l xml:id="GopS7,8.1">काजी हाथि कतेब न बांचै मुल नहि बांगि न आवै |</l>
          <l xml:id="GopS7,8.1">सुमृत बेद त्यागि दिज चलि हैं रजपति राज न भावै |</l>
          <l xml:id="GopS7,8.2">बिन करताल पषावज बाजै बिन रसनां गुन गावै |</l>
          <l xml:id="GopS7,8.2">कहै कबीर अनभै जिनि पेष्यौ कोऊ संम्रथ गुर समझावै |</l>
          <l xml:id="GopS7,9.0">संतौ आई ग्यांन की आंधी |</l>
          <l xml:id="GopS7,9.0">भरम की टाटी सबै उडांणीं माया रहै न बांधी |</l>
          <l xml:id="GopS7,9.1">हित चित की ह्वै थूंनीं गिरांनीं मोह बलीडा तूटा |</l>
          <l xml:id="GopS7,9.1">तृष्ना छांनि परी धर ऊपरि कुबुधि का भांडा फूटा |</l>
          <l xml:id="GopS7,9.2">आंधी पीछैं जो जल बूठा प्रेम हरी जल भीनां |</l>
          <l xml:id="GopS7,9.2">कहै कबीर भांन के प्रगटें उदित भया तम छींनां |</l>
        </lg>
        <lg type="[Ś]">
          <l xml:id="GopS7,2">कबीर सतगुर हम सूं रीझि करि एक कह्या परसंग |</l>
          <l xml:id="GopS7,2">बरस्या बादल प्रेम का भीजि गया सब अंग |</l>
        </lg>
        <lg type="[C]">
          <l xml:id="GopS7,10.0">अब हम सकल कुसल करि मांनां |</l>
          <l xml:id="GopS7,10.0">स्वांति भई तब गोबिंद जांनां |</l>
          <l xml:id="GopS7,10.1">तन मैं होती कोटि उपाधि उलटि भई सुष सहज समाधि |</l>
          <l xml:id="GopS7,10.1">बैरी उलटि भये हैं मीता साकत उलटि सजन भये चीता |</l>
          <l xml:id="GopS7,10.2">जम थैं उलटि भया है रांम दुष बिसर्या सुष कीया बिश्रांम |</l>
          <l xml:id="GopS7,10.2">आपा जांनि उलटी ले आप तौ नहीं ब्यापैं तीन्यूं ताप |</l>
          <l xml:id="GopS7,10.3">इब मन उलटि सनातन हूवा तब हम जांन्यां जीवत मूवा |</l>
          <l xml:id="GopS7,10.3">कहै कबीर सुष सहजि समांऊं आप न डरूं न और डरांऊं |</l>
          <l xml:id="GopS7,11.0">जीवत मारे मुये जिलाये बोलत गूंगे गूंग बुलाए |</l>
          <l xml:id="GopS7,11.1">जागत निस भरि सेई सुलाए सोवत रैंनी सेई जगाए |</l>
          <l xml:id="GopS7,11.2">सूझत नैंनौं लोइ न लीए अंध बिचारे तिन मुषि दीए |</l>
          <l xml:id="GopS7,11.3">चलते भारी ते बिठलाए अपंग बिचारे सोई चलाए |</l>
          <l xml:id="GopS7,11.3">ऐसा अदभुद हम कुछ पाया दादू सतगुरि कहि समझाया |</l>
          <l xml:id="GopS7,12.0">रे मन जाहु जहां तोहि भावै अब न कोई तेरै अंकुस लावै |</l>
          <l xml:id="GopS7,12.1">जहां जहां जाइ तहां तहां रांमां हरि पद चीन्हि कीया बिश्रांमां </l>
          <l xml:id="GopS7,12.2">तन रंजित तब देषियत दोई प्रगट्यौ ग्यांन जहां तहां सोई |</l>
          <l xml:id="GopS7,12.3">लींन निरंतर बपु बिसराया कहै कबीर सुष सागर पाया |</l>
          <l xml:id="GopS7,13.0">अब हम सहजि निरंजन चीन्हां |</l>
          <l xml:id="GopS7,13.0">गुर गंमि ग्यांन बिचारि परमपद तनमन हरि कूं दीन्हां |</l>
          <l xml:id="GopS7,13.1">बिगसत कवल अनंत धुनि गरजत तब मनि भया अनंदा |</l>
          <l xml:id="GopS7,13.1">जोति सरूप सकल मैं देष्या ज्यूं पांणीं मैं चंदा |</l>
          <l xml:id="GopS7,13.2">प्रगट प्रकास प्रगट पद सुंदर तहां दास कबीर कौ स्वांमीं |</l>
          <l xml:id="GopS7,13.2">बिन करबे न मधुर धुंनि बाजत सुनीं अनूपम बांनीं |</l>
          <l xml:id="GopS7,14.0">अब की धरी मेरौ ग्रिह करिसी साध संगति ले मोकूं तिरिसी |</l>
          <l xml:id="GopS7,14.1">पहल कौ घाल्यौ भरमत डोल्यौ सच कबहूं नहीं पायौ |</l>
          <l xml:id="GopS7,14.1">अब की धरणि धरी जा दिन थैं सगलौ भरम गंमायौ |</l>
          <l xml:id="GopS7,14.2">पहल की नारी स्वादि बिभचारनि बासण धर्यौ उघाङै |</l>
          <l xml:id="GopS7,14.2">चंचल पंच लियैं संगि डोलै अपणौं कारिज मारै |</l>
          <l xml:id="GopS7,14.3">पहल की नारि सदा कुलवंती सासू सुसरा मांनैं |</l>
          <l xml:id="GopS7,14.3">देवर जेठ सबनि की प्यारी पीव कौ मरम न जांनैं |</l>
          <l xml:id="GopS7,14.4">इब की धरनि धरी जा दिन थैं पिय सूं बांन बन्यूं रे |</l>
          <l xml:id="GopS7,14.4">कहै कबीर साधूं कै सरनैं आइ र रांम सुन्यूं रे |</l>
          <l xml:id="GopS7,15.0">तहां मन भयौ रे अडोल |</l>
          <l xml:id="GopS7,15.0">म्हारै मनि बस्यौ गुर माहरा कौ बोल |</l>
          <l xml:id="GopS7,15.1">थिति मांहैं थिति पाई अगम थी सो गुरि बताई |</l>
          <l xml:id="GopS7,15.1">तहां लागौ मन लाई जहां ऊपजै नहीं और काई |</l>
          <l xml:id="GopS7,15.2">तहां चंचल था सो निहचल कीया जाइ था सो फेरि लीया |</l>
          <l xml:id="GopS7,15.2">ऐसा गुरि उपदेश दीया तिहि अवलंबनि लागि जीया |</l>
          <l xml:id="GopS7,15.3">सबद मांहि संतोष पाया मन था सो तहां लाया |</l>
          <l xml:id="GopS7,15.3">कह्या था सो हाथि आया रांम रंमि सहजैं समाया |</l>
          <l xml:id="GopS7,15.4">तहां गुरि थांपना थापी जप करैं तहां पंच जापी |</l>
          <l xml:id="GopS7,15.4">प्रगट्यौ तहां आप आपी निरषि बषनां सकल ब्यापी |</l>
        </lg>
        <lg type="[Ś]">
          <l xml:id="GopS7,3">बिन कर बांणक सीस करि सतगुरि मार्या मांहि |</l>
          <l xml:id="GopS7,3">जगंनाथ उर बेधिया बाहरि दीसै नांहि |</l>
          <l xml:id="GopS7,4">बांण बमेकी बाहिया गुरि कमणैति सुजांणि |</l>
          <l xml:id="GopS7,4">जगंनाथ जिहि लागिया सो चोट न सकै बषांणि |</l>
          <l xml:id="GopS7,5">लेषा होइ तौ गुण गिणूं गुण अलेष नहीं अंत |</l>
          <l xml:id="GopS7,5">जगंनाथ गुर बांण सूं लागत मेला कंत |</l>
          <l xml:id="GopS7,6">जगंनाथ सर बहुत करि षपि षिजि एक मरंत |</l>
          <l xml:id="GopS7,6">गुर दादू सर एक सूं घाइल किये अनंत |</l>
          <l xml:id="GopS7,7">गुर दादू सर सबद सूं बेध्या तन मन प्रांन |</l>
          <l xml:id="GopS7,7">जगंनाथ घाइल किया निमष न पावै जांन |</l>
          <l xml:id="GopS7,8">सार सबद सर साध का जबही लागै आइ |</l>
          <l xml:id="GopS7,8">जगंनाथ अचेत कूं चेतनि करै चिताइ |</l>
          <l xml:id="GopS7,9">कबीर मार्या है जे मरैगा सर सूं तीषी भालि |</l>
          <l xml:id="GopS7,9">पड्या पुकारै बिरष तलि आजि मरै कै काल्हि |</l>
          <l xml:id="GopS7,10">कबीर ज्यूं ज्यूं हरि गुण सांभलैं त्यूं त्यूं लागै तीर |</l>
          <l xml:id="GopS7,10">सांठी सांठी झङि पडी भलका रह्या सरीर |</l>
          <l xml:id="GopS7,11">भलका भाव सुर्ति की सांठी चोट करी गुरि दीठै |</l>
          <l xml:id="GopS7,11">सांठी सुरति अपूठी आई भलका रह्या उहींठै |</l>
          <l xml:id="GopS7,12">कबीर सतगुर लई कमांण कर बाहण लागा तीर |</l>
          <l xml:id="GopS7,12">एक ज बाह्या प्रीति सूं भीतरि रह्या सरीर |</l>
          <l xml:id="GopS7,13">दादू घाइल ह्वै रहे सतगुर के मारे |</l>
          <l xml:id="GopS7,13">दादू अंगि लगाइ करि भौसागर तारे |</l>
          <l xml:id="GopS7,14">कबीर सतगुर साचा सूरिवां सबद जु बाह्या एक |</l>
          <l xml:id="GopS7,14">लागत ही भैं मिलि गया पड्या कलेजै छेक |</l>
          <l xml:id="GopS7,15">कबीर सतगुरि मार्या बांण भरि धरि करि सूंधी मूंठि |</l>
          <l xml:id="GopS7,15">अंगि उघाङै लागिया गया दवा सू फूटि |</l>
          <l xml:id="GopS7,16">सारा बहुत पुकारिया पीङ पुकारै और |</l>
          <l xml:id="GopS7,16">लागी चोट मरम की रह्या कबीरा ठौर |</l>
          <l xml:id="GopS7,17">हसै न बोलै उनमनीं चंचल मेल्हा मारि |</l>
          <l xml:id="GopS7,17">कहै कबीर भीतरि भिह्या सतगुर के हथियारि |</l>
          <l xml:id="GopS7,18">कबीर गूंगा हूवा बावला बहिरा हूवा कांन |</l>
          <l xml:id="GopS7,18">पावा थैं पंगुल भया सतगुरि मार्या बांन |</l>
          <l xml:id="GopS7,19">कबीर जिनि पांऊं भैं कतर हांढ्या देस बदेस |</l>
          <l xml:id="GopS7,19">तिनि पांऊं थिति पकङी आंगण भया बदेस |</l>
          <l xml:id="GopS7,20">दादू बाहरि सारा देषिये भीतरि कीया चूर |</l>
          <l xml:id="GopS7,20">सतगुरि सबदूं मारिया जांण न पावै दूर |</l>
          <l xml:id="GopS7,21">दादू सतगुरि मारे सबद सू निरषि निरषि निज ठौर |</l>
          <l xml:id="GopS7,21">रांम अकेला रहि गया चीति न आवै और |</l>
          <l xml:id="GopS7,22">दादू हमकूं सुष भया साध सबद गुर ग्यांन |</l>
          <l xml:id="GopS7,22">सुधि बुधि सोधी समझि करि पाया पद निरबांन |</l>
          <l xml:id="GopS7,23">दादू सबद बांण गुर साध के दूरि दिसंतरि जाइ |</l>
          <l xml:id="GopS7,23">जिहि लागे सो ऊबरे सूते लिये जगाइ |</l>
          <l xml:id="GopS7,24">सतगुरि सबद मुष सौं कह्या क्या नेङै क्या दूर |</l>
          <l xml:id="GopS7,24">दादू सिष श्रवन हुं सुण्यां सुमिरण लागा सूर |</l>
          <l xml:id="GopS7,25">साचा सहजैं ले मिलै सबद गुरू का ग्यांन |</l>
          <l xml:id="GopS7,25">दादू हमकूं ले चल्या जहां प्रीतम का अस्थांन |</l>
          <l xml:id="GopS7,26">दादू सबद बिचारि करि लागि रहै मन लाइ |</l>
          <l xml:id="GopS7,26">ग्यांन गहै गुर देव का दादू सहजि समाइ |</l>
          <l xml:id="GopS7,27">कबीर सती संतोषी सावधांन सबद भेद सु बिचार |</l>
          <l xml:id="GopS7,27">सतगुर के प्रसाद सूं सहज सील सतसार |</l>
          <l xml:id="GopS7,28">सबद हीं ताला सबद हीं कूंची सबद ही सबद जगाया |</l>
          <l xml:id="GopS7,28">सबद हीं सबद परचा हुवा सबद हीं सबद समझाया |</l>
          <l xml:id="GopS7,29">सबद बिंदौ रे अवधू सबद बिंदौ सबदे सीझंति काया |</l>
          <l xml:id="GopS7,29">निनांणवै कोङि राजा मस्तक मुडाया ले परजा का अंत न पाया |</l>
          <l xml:id="GopS7,30">सबद बिंदौं अवधू सबद बिंदौ अर्थ न मांन सब धंधा |</l>
          <l xml:id="GopS7,30">आतमां मधे प्रम आतमां दीसै ज्यूं जल दीसै चंदा |</l>
          <l xml:id="GopS7,31">अभ्र छाया यथा भांनु जोति सरूप न दृस्यते |</l>
          <l xml:id="GopS7,31">तथा ग्यांन प्रग्राह्यं गुरूरवा क्यंच निर्मलं |</l>
        </lg>
        <lg type="[C]">
          <l xml:id="GopS7,16.0">म्हारै गुरि कहियौ सो करिस्यूं |</l>
          <l xml:id="GopS7,16.0">षार समंद मैं मींठी बेरी करिसू धौं घङी लौ भरिस्यूं |</l>
          <l xml:id="GopS7,16.1">इहि कूवै कौंण कौंण पणिहारी कौंण कौंण ले जन तूटी |</l>
          <l xml:id="GopS7,16.1">पांणीं लागूं पहूंती नांहीं ठाली ठिलिया फूटी |</l>
          <l xml:id="GopS7,16.2">आगैं जे पनिहारी हूंती त्यांह नैं गुरि भरि दीतौ |</l>
          <l xml:id="GopS7,16.2">निगुणीं नारी पांणींहारी रह्यौ परहंडौ रीतौ |</l>
          <l xml:id="GopS7,16.3">पांच तिसाया कूंवै षंदाया त्यांह की त्रिष्नां भागी |</l>
          <l xml:id="GopS7,16.3">गुर कौ सबद ले छेहडै बांध्यौ तब लेज पहूंचण लागी |</l>
          <l xml:id="GopS7,16.4">ऐसा पांणीं और न जांणीं जिहि पीयां तिस भागै |</l>
          <l xml:id="GopS7,16.4">बषनां नैं गुरि दादू पायौ पीवत मीठौ लागै |</l>
        </lg>
      </div>
    </body>
  </text>
</TEI>
