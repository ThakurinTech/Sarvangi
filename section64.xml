<TEI xmlns="http://www.tei-c.org/ns/1.0">
  <text>
    <body>
      <div>
        <head>साषीभूत संम्‌थाई कौं अंग</head>
        <lg type="[C]">
          <l xml:id="GopS64,1.0">या करींम बलि हिकमति तेरी षाक एक सूरति बहुतेरी |</l>
          <l xml:id="GopS64,1.1">अर्ध गगन मैं नीर जमाया बहुत भांति करि नूर निपाया |</l>
          <l xml:id="GopS64,1.2">अवलि आदम पीर मुलांनां तेरी सिफति करि भये दिवांनां |</l>
          <l xml:id="GopS64,1.3">कहै कबीर यहु हेत बिचारा यारब यारब यार हमारा |</l>
        </lg>
        <lg type="[Ś]">  
          <l xml:id="GopS64,1">पैदा कीया घाट घडि आपैं आप उपाइ |</l>
          <l xml:id="GopS64,1">हिकमति हुं नर कारीगरी दादू लषी न जाइ |</l>
        </lg>
        <lg type="[C]"> 
          <l xml:id="GopS64,2.0">कादिर कुदरति लषी न जाइ कहां तैं उपजै कहां समाइ |टेक |</l>
          <l xml:id="GopS64,2.1">कहां थैं कीन्ह पवन अरु पांनीं धरनि गगन गति जाइ न जांनीं |</l>
          <l xml:id="GopS64,2.2">कहां थैं काया प्रांन प्रकासा कहां पंच मिलि एक निवासा |</l>
          <l xml:id="GopS64,2.3">कहां थैं एक अनेक दिषावा कहां थैं सकल एक ह्वै आवा |</l>
          <l xml:id="GopS64,2.4">दादू कुदरति बहु हैरांनां कहां थैं राषि रहे रहिमांनां |</l>
          <l xml:id="GopS64,2">नहीं तहां थीं सब किया फिरि नांहीं ह्वै जाइ |</l>
          <l xml:id="GopS64,2">दादू नांहीं होइ रहु साहिब सौं ल्यौ लाइ |</l>
          <l xml:id="GopS64,3">नहीं तहां थैं सब कीया आपैं आप उपाइ |</l>
          <l xml:id="GopS64,3">निज तत न्यारा ना किया दूजा आवै जाइ |</l>
          <l xml:id="GopS64,4">दादू षंड षंड निज नां भया इकलस एकै नूर |</l>
          <l xml:id="GopS64,4">ज्यूं था त्यूं हीं तेज है जोति रही भरपूर |</l>
          <l xml:id="GopS64,5">ब्रह्म अषंडित है सब मांहीं ताके अंस न तोरे जांहीं |</l>
          <l xml:id="GopS64,5">ज्यूं है त्यूं हीं सदा भरपूरा घटै न बधै निकटि नहीं दूरा |</l>
        </lg>
        <lg type="[Ś]">   
          <l xml:id="GopS64,6">पूर्न पारब्रह्म मिति नांहीं अलष अनत सकल तिहि मांहीं |</l>
          <l xml:id="GopS64,6">ज्यूं नछित्र निभ कैं नित संगा ह्वै पुनि नहीं गगन इक रंगा |</l>
          <l xml:id="GopS64,7">ज्यू द्रपन मैं दीसै जगु सारा मंदिर मनिष महल घरबारा |</l>
          <l xml:id="GopS64,7">भार कछू द्रपन कूं नांहीं ऐसैं सकल लोक हरि मांहीं |</l>
          <l xml:id="GopS64,8">जोति उजालै रमहि जुवारी इक हारे इक जीते भारी |</l>
          <l xml:id="GopS64,8">हरिष सोक मैं दोऊ बंधानां दीपक कै कछू हेत न हांनां |</l>
          <l xml:id="GopS64,9">दिनकर उदै दसूं दिसि धाये भले बुरे बहु कर्म कमाये |</l>
          <l xml:id="GopS64,9">पाप पुंनि सूरिज नहीं ष्यारा ऐसैं अकल सकल थैं न्यारा |</l>
          <l xml:id="GopS64,10">नांनां रूप रंग बिस्तारा रस अनेक तिहि वार न पारा |</l>
          <l xml:id="GopS64,10">माया सूं जे लिपत न होई तिहि साहिब क्यूं मांड समोई |</l>
          <l xml:id="GopS64,11">रहै निराला सब करै काहू लिपत न होइ |</l>
          <l xml:id="GopS64,11">आदि अंति भांनैं घडै दादू संम्रथ सोइ |</l>
          <l xml:id="GopS64,12">लिपै छिपै नहीं सब करै गुण नहीं ब्यापै कोइ |</l>
          <l xml:id="GopS64,12">दादू निहिचल एक रस सहजैं सब कुछ होइ |</l>
          <l xml:id="GopS64,13">बिन गुन ब्यापैं सब कीया संम्रथ आपैं आप |</l>
          <l xml:id="GopS64,13">निराकार न्यारा रहै दादू पुंनि न पाप |</l>
        </lg>
        <lg type="[C]">   
          <l xml:id="GopS64,3.0">रांम राइ अबिगत बिगति न जांनौं कहि किम तोहि रूप बषांनौं |</l>
          <l xml:id="GopS64,3.1">प्रथमे गगन कि पहुमि प्रथमि प्रभू प्रथमे पवन कि पांनीं |</l>
          <l xml:id="GopS64,3.1">प्रथमे चंद कि सूर प्रथमि प्रभू प्रंथमे कवन बिनांनीं |</l>
          <l xml:id="GopS64,3.2">प्रथमे प्रांण कि प्यंड प्रथमि प्रभू प्रथमे रक्त कि रेतं |</l>
          <l xml:id="GopS64,3.2">प्रथमि पुरिष कि नारी प्रथमि प्रभू प्रथमे बीज कि षेतं |</l>
          <l xml:id="GopS64,3.3">प्रथमे दिवस कि रैंनि प्रथमि प्रभू प्रथमे पाप कि पुंन्यं |</l>
          <l xml:id="GopS64,3.3">कहै कबीर जहां बसहु निरंजन तहां कछू अहै कि सुंनिं |</l>
        </lg>
        <lg type="[Ś]">   
          <l xml:id="GopS64,14">दादू एक सबदि सब कुछ कीया ऐसा संम्रथ सोइ |</l>
          <l xml:id="GopS64,14">आगैं पीछैं तौ करै जे बलहींणां होइ |</l>
          <l xml:id="GopS64,15">दादू सुरमन हीं सब कुछ करै यौं कल धरी बनाइ |</l>
          <l xml:id="GopS64,15">कौतिगहारा ह्वै रह्या सब कुछ होता जाइ |</l>
        </lg>  
        <lg type="[C]"> 
          <l xml:id="GopS64,4.0">क्यौं करि यहु जग रच्यौ गुसांईं तेरे कौंन बिनोद बसे मन मांहीं |टेक |</l>
          <l xml:id="GopS64,4.1">कै तुम्ह आपा प्रगट करणां कै यहु रचि ले जीव उधरणां |</l>
          <l xml:id="GopS64,4.2">कै यहु तुम्ह कौं सेवग जांनैं कै यहु रचि ले मन के मांनैं |</l>
          <l xml:id="GopS64,4.3">कै यहु तुम्ह कूं सेवग भावै कै यहु रचि ले षेल दिषावै |</l>
          <l xml:id="GopS64,4.4">कै यहु तुम्ह कूं षेल पियारा कै यहु भावै कीन्ह पसारा |</l>
          <l xml:id="GopS64,4.5">यहु सब दादू अकथ कहांनीं कहि समझावो सारंगप्रांनीं |</l>
        </lg>
        <lg type="[Ś]"> 
          <l xml:id="GopS64,14">दादू कहै षालिक षेलै षेल करि बूझै बिरला कोइ |</l>
          <l xml:id="GopS64,14">ले करि सुषिया नां भया दे करि सुषिया होइ |</l>
          <l xml:id="GopS64,15">दादू देबे की सब भूष है लेबे की कुछ नांहीं |</l>
          <l xml:id="GopS64,15">सांईं मेरे सब किया संमझि दषि मन मांहि |</l>
          <l xml:id="GopS64,16">दादू परमारथ कूं सब किया आप सवारथ नांहि |</l>
          <l xml:id="GopS64,16">परमेस्वर परमारथी कैसा धूकलि मांहि |</l>
          <l xml:id="GopS64,17">जाकै किसहीं बोल की चाहा सो तौ नांहीं बेपरवाहा |</l>
          <l xml:id="GopS64,17">पूर्न ब्रह्म षालि नहीं काई परमार्थ कूं सिष्टि उपाई |</l>
          <l xml:id="GopS64,18">ज्यूं पारस कै कांमु न कोई लोहा परसैं कंचन होई |</l>
          <l xml:id="GopS64,18">बिन स्वार्थ परमारथ कीया पारसि कछू हाथि नहीं छीया |</l>
          <l xml:id="GopS64,19">वो उंकार करि बिस्व उपाया इंछ्या रहित रची सब माया |</l>
          <l xml:id="GopS64,19">गुण आतीत करै अरु न्यारा सब बिधि संम्रथ किया पसारा |</l>
          <l xml:id="GopS64,20">ज्यूं चंदन कै चाह न कोई सब बनराइ सुगंधी होई |</l>
          <l xml:id="GopS64,20">ऐसैं एक अनेक उपाया करता काहू गुणि न बंधाया |</l>
          <l xml:id="GopS64,21">चंबक मनसा कछू न कीन्हीं सुई सजीवनि सब करि लीन्हीं |</l>
          <l xml:id="GopS64,21">क्रितम मैं ऐसी अधिकाई अबिगत की का कहैं बडाई |</l>
          <l xml:id="GopS64,22">साषीभूत गुननि थैं न्यारा सब मैं ब्यापक सिरजनहारा |</l>
          <l xml:id="GopS64,22">सरोवर रूप रांम सबं"र्गी ता बिचि कवल जीव बहुरंगी |</l>
          <l xml:id="GopS64,23">जल दिसि पीठि सनमुषा चंदा ससि देषें बिगसैं आंनंदा |</l>
          <l xml:id="GopS64,23">हरि जल निधि सूं प्रीति न लाई माया बसि बिगसै मुरझाई |</l>
          <l xml:id="GopS64,24">मोहन आतमरांम का सतगुरि कह्या बिचार |</l>
          <l xml:id="GopS64.25">नांहं जनम जुह्रा म्रित्या नांहं कर्म सुभासुभ: |</l>
          <l xml:id="GopS64,25">जे जांनंति जथा मही प्रपंची दीप नांम धारिक: |</l>
          <l xml:id="GopS64,26">चित्रीव अरु चितानंद: बिनां किंचन चल्यते: |</l>
          <l xml:id="GopS64,26">लिपते न पूर्नमयोगुण: बिबर्जित न्रिगुणो |</l>
          <l xml:id="GopS64,27">न्रिलिप्त जोगं निहस्वादी स्वाद समीप |</l>
          <l xml:id="GopS64,27">भुगत कर्म करता न मन्येत अर्चिज असंभ भावनां |</l>
          <l xml:id="GopS64,28">पर्म तत्व तत्वं अतीत वोउं अरत सकलं करोति |</l>
          <l xml:id="GopS64,28">भषिते न तास भछिते न तस्य बिनां ना क्रम होइ न प्रस्यते |</l>
          <l xml:id="GopS64,29">एको ब्रह्म जगत सर्बे अष्यलं भ्यासते रवि: |</l>
          <l xml:id="GopS64,29">अस्तितं श्रब भूतेषु जीवनि मुकति स उच्यते |</l>
          <l xml:id="GopS64,30">श्रबत: पांनि पादांतं श्रबतोष्य सिरोमुष: |</l>
          <l xml:id="GopS64,30">श्रबत: श्रुतिम लोके श्रबमाश्रब न्रिवर्तक: |</l>
          <l xml:id="GopS64,31">करि अण इंछनि णंमै मंदिर ज्यूं अर्भक कर्म अरिंभत षोवै |</l>
          <l xml:id="GopS64,31">त्यूं ब्रह्मंड षंड बिमलानंद चित्र निरेह निरंतर जोवै |</l>
          <l xml:id="GopS64,31">ज्यूं मकरी मुष काढि गुनं चढि षेलि सकेलि उदर हीं गोवै |</l>
          <l xml:id="GopS64,31">त्यूं बिस्तार संघारि सयल जगु अंति अनंत अंत करि सोवै |</l>
          <l xml:id="GopS64,32">दादू राजस कीर उतपति करै सातिग करि प्रतिपाल |</l>
          <l xml:id="GopS64,32">तांमस करि प्रलै करै निर्गुण कौतिगहार |</l>
        </lg>
        <lg type="[C]">   
          <l xml:id="GopS64,5.0">पहलैं हूं करैहीं हो जब एक |</l>
          <l xml:id="GopS64,5.0">अमल अकल अजभेद बिबर्जित सुनि बिधि बिमल बमेक |</l>
          <l xml:id="GopS64,5.1">सोई हूं एक अनेक भांति ह्वै सोभित नांनां भेष |</l>
          <l xml:id="GopS64,5.1">ता पीछैं या त्रिगुण गए ते रहिहूं सोई सेष |</l>
          <l xml:id="GopS64,5.2">हूं गज मसी मध्य ते न्यारौ प्रगट पंच भै भूत |</l>
          <l xml:id="GopS64,5.2">ऐसैं हूं सबहिनि मैं दरिसि तज्यूं मनि ग्रंथित सूत |</l>
          <l xml:id="GopS64,5.3">झूठी ते साची लागत है मम माया जीय जांनि |</l>
          <l xml:id="GopS64,5.3">ससि अरु राह संजोग सति करि लीज तुहै मन मांनि |</l>
          <l xml:id="GopS64,5.4">प्रथम ग्यांन बिग्यांन दुतिय पद त्रितिय भगत कैं भाइ |</l>
          <l xml:id="GopS64,5.4">सूरदास प्रभू सब धटि समिता दुहित दुसील नसाइ |</l>
          <l xml:id="GopS64,6.0">माधौ माली एक सषांनां अंतरगति रहै लुकांनां |टेक |</l>
          <l xml:id="GopS64,6.1">आपै बाडी आपै फूला कली कली करि जोडै |</l>
          <l xml:id="GopS64,6.1">पाका काचा काचा पाका मनि भावै ते तोडै |</l>
          <l xml:id="GopS64,6.2">आपैं पवन आपहीं पांनीं आपैं बरिषै मेहा |</l>
          <l xml:id="GopS64,6.2">आपैं सत रज तम तीन्यूं गुण धरै न करै सनेहा |</l>
          <l xml:id="GopS64,6.3">आपै चंद सूर पणि आपैं आपैं धरणि अकासा |</l>
          <l xml:id="GopS64,6.3">रचनहारि बिधि ऐसी रची है प्रणवैं नांमदेव दासा |</l>
          <l xml:id="GopS64,7.0">[$] मेरा गुरू आप अकेला षेलै |</l>
          <l xml:id="GopS64,7.0">आपैं देवै आपैं लेवै आपैं द्वै करि मेलै |टेक |</l>
          <l xml:id="GopS64,7.1">आपैं आप उपावै माया पंच तत करि काया |</l>
          <l xml:id="GopS64,7.1">जीव जनम ले जग मैं आया आया काया माया |</l>
          <l xml:id="GopS64,7.2">धरती अंबर महल उपाया सब जग धंधे लाया |</l>
          <l xml:id="GopS64,7.2">आपै अलष निरंजन राया राया लाया उपाया |</l>
          <l xml:id="GopS64,7.3">चंद सूर दोइ दीपक कीन्हां राति दिवस करि लीन्हां |</l>
          <l xml:id="GopS64,7.3">राजिक रिजक सबनि कूं दीन्हां दीन्हां लींन्हां कीन्हां |</l>
          <l xml:id="GopS64,7.4">परम गुरू सो प्रांण हमारा सब सुष देवै सारा |</l>
          <l xml:id="GopS64,7.4">दादू षेलै अनंत अपारा अपारा सारा हमारा |</l>
          <l xml:id="GopS64,8.0">सिरजनहार थै सब होइ |</l>
          <l xml:id="GopS64,8.0">उतपति परलै करै आपै दूसर नांहीं कोइ |टेक |</l>
          <l xml:id="GopS64,8.1">आप होइ कुलाल करता बूंद थैं सब लोइ |</l>
          <l xml:id="GopS64,8.1">आप करि अगोच बैठौ दुंनीं मन कौं मोहि |</l>
          <l xml:id="GopS64,8.2">आप थैं उपाइ बाजी न्रिषि देषै सोइ |</l>
          <l xml:id="GopS64,8.2">बाजीगर कूं यहु भेद आवै सहज सौंज समोइ |</l>
          <l xml:id="GopS64,8.3">जे कुछ किया सु करै करता एह उपजै मोहि |</l>
          <l xml:id="GopS64,8.3">दादू रे हरि नांव सेती मैल कुसमल धोइ |</l>
          <l xml:id="GopS64,9.0">रथ कौ चतुर चलांवनहारौ |</l>
          <l xml:id="GopS64,9.0">षिण हाकै षिण ऊभौ राषै नहीं आंन कौ सारौ |टेक |</l>
          <l xml:id="GopS64,9.1">जब रथ रहै सारही थाकै तब को रथहि चलावै |</l>
          <l xml:id="GopS64,9.1">नाद बिनोद सबैहीं थाके मन मंगल नहीं गावै |</l>
          <l xml:id="GopS64,9.2">पंच तत कौ यहु रथ साज्यौ अरधैं उरध निवासा |</l>
          <l xml:id="GopS64,9.2">चरण कवल ल्यौ लाइ रह्यौ है गुण गावै रैदासा |</l>
        </lg>
        <lg type="[Ś]">   
          <l xml:id="GopS64,33">जंत्र बजाया साजि करि कारीगर करतार |</l>
          <l xml:id="GopS64,33">पंचूं का रसना दहै दादू बोलणहार |</l>
        </lg>
        <lg type="[C]">   
          <l xml:id="GopS64,10.0">जंत्री जंत्र अनूपम बाजै ताकौ सबद गगन मैं गाजै |</l>
          <l xml:id="GopS64,10.1">सुर की नालि सुरति का तूंबा सतगुरि साज बनाया |</l>
          <l xml:id="GopS64,10.1">सुर नर गंण गंध्रप ब्रह्मादिक गुर बिन तिनहूं न पाया |</l>
          <l xml:id="GopS64,10.2">जिह्वा तांति नासिका करही माया का मैंण लगाया |</l>
          <l xml:id="GopS64,10.2">गंमां बतीस मोरणां पांचूं नींका साज बनाया |</l>
          <l xml:id="GopS64,10.3">जंत्री जंत्र तजै नहीं बाजै तब बाजै जब बावै |</l>
          <l xml:id="GopS64,10.3">कहै कबीर सोई जन साचा जंत्री सूं प्रीति लगावै |</l>
          <l xml:id="GopS64,11.0">रांम राइ तूं जंत्री मैं तांति गुसांईं ज्यूं बावै त्यूं बाजूं |</l>
          <l xml:id="GopS64,11.0">जिहि जिहि गंवाधरौ कर अंगुली सोई सोई राग निवाजूं |</l>
          <l xml:id="GopS64,11.1">जल की नालि अष्ट का तूंबा पवन घोड ली साजी |</l>
          <l xml:id="GopS64,11.1">जिनि जिनि धुंनि तुम षुसी होत हौ तैं बाई मैं बाजी |</l>
          <l xml:id="GopS64,11.2">तूं तूं करै बजावसि तूंहीं तूंहीं घटि घटि डोलै |</l>
          <l xml:id="GopS64,11.2">एक कन सुरमैं राग बतीसौं नांनां बांणीं बोलै |</l>
          <l xml:id="GopS64,11.3">चत्र कुलाल रच्यौ अपस्वारथ मटियां काबस काहा रे |</l>
          <l xml:id="GopS64,11.3">नापा नांव काढि दियौ पडदौ इनि आंटैं भूला रे |</l>
          <l xml:id="GopS64,12.0">बाजै जंत्र बजावै गुनीं रांम बिनां सब भूली दुनीं |</l>
          <l xml:id="GopS64,12.1">रज गुन सत गुन तम गुन तीनि पंच तत ले साज्या बींन |</l>
          <l xml:id="GopS64,12.2">तीनि लोक पूरा पेषतां नांच नचावै एकै जनां |</l>
          <l xml:id="GopS64,12.3">कहै कबीर संसा करि दूरि तृभुवननाथ रह्या भरपूरि |</l>
        </lg>
        <lg type="[Ś]">   
          <l xml:id="GopS64,34">दादू करणहार जे कुछ किया सोई हूं करि जांणि |</l>
          <l xml:id="GopS64,34">जे तूं चतुर सयांनां जांन राइ तौ याही परवांणि |</l>
          <l xml:id="GopS64,35">दादू जिनि मोहनि बाजी रची सो तुम्ह पूछौ जाइ |</l>
          <l xml:id="GopS64,35">अनेक एक थैं क्यूं किये साहिब कहि समझाइ |</l>
          <l xml:id="GopS64,36">दादू करता करै त निमष मैं कीडी कुंजर होइ |</l>
          <l xml:id="GopS64,36">कुंजर कूं कीडी करै तौ मेटि न सकै कोइ |</l>
          <l xml:id="GopS64,37">दादू करता करै त निमष मैं राई मेर समांन |</l>
          <l xml:id="GopS64,37">मेर कूं राई करै तौ को मेटै फुरमांन |</l>
          <l xml:id="GopS64,38">दादू करता करै त निमष मैं जल मांहैं थल थाप |</l>
          <l xml:id="GopS64,38">थल मांहैं जलहर करै ऐसा संम्रथ आप |</l>
          <l xml:id="GopS64,39">दादू करता करै त निमष मैं ठाली भरै भंडार |</l>
          <l xml:id="GopS64,39">भरिया गहि ठाली करै ऐसा सिरजनहार |</l>
          <l xml:id="GopS64,40">दादू धरती कूं अंबर करै अंबर धरती होइ |</l>
          <l xml:id="GopS64,40">निस अंधियारी दिन करै दिन कूं रजनीं सोइ |</l>
          <l xml:id="GopS64,41">दादू गुपत गुन प्रगट किये प्रगट गुपत समाइ |</l>
          <l xml:id="GopS64,41">पलक मांहि भांनैं घडै ताकी लषी न जाइ |</l>
          <l xml:id="GopS64,42">एकूं लेइ बुलाइ करि एकूं देइ पठाइ |</l>
          <l xml:id="GopS64,42">दादू अदबुद साहिबी क्यौं हीं लषी न जाइ |</l>
          <l xml:id="GopS64,43">कबीर एक पुकारैं नां लहैं और षडा बिललाइ |</l>
          <l xml:id="GopS64,43">सांईं मेरा सुलषणां सूंतां देइ जगाइ |</l>
          <l xml:id="GopS64,44">दादू सोई मही स्याबति हुवा जा मस्तकि कर देइ |</l>
          <l xml:id="GopS64,44">गरीब निवाजै देषतां हरि अपणां करि लेइ |</l>
          <l xml:id="GopS64,45">जुगें जोष्यौं जति बोहिथ बाताडा थयंनि |</l>
          <l xml:id="GopS64,45">मिहरि तुंहंजीतति मुकरिया भी पारवंनि |</l>
          <l xml:id="GopS64,46">आहर अलाहार कोई मला हौ कडि कडि हीं |</l>
          <l xml:id="GopS64,46">ब्या काज हप्याव बडि आंणीं दोबडौ धणीं |</l>
          <l xml:id="GopS64,47">कबीर वार्या कीया राई लूंण |</l>
          <l xml:id="GopS64,47">जिसहि चलावै पंथि तूं तिसहि भुलावै कूंण |</l>
          <l xml:id="GopS64,48">कूं से कूंपल नींपजै टाढे बन दाहे |</l>
          <l xml:id="GopS64,48">अकल गैब अलाहदा अलाए हाण |</l>
          <l xml:id="GopS64,49">अंनांईं पंनां करै पंनां अंन मंझाव |</l>
          <l xml:id="GopS64,49">राज तु हंजौ राजिया रावोई राव |</l>
          <l xml:id="GopS64,50">कबहूं हरिया बन करै कबहूं पीला पात |</l>
          <l xml:id="GopS64,50">कबहूं राती कूंपलां नांनिक भेष फेरै आप |</l>
          <l xml:id="GopS64,51">अलाही अंदरि किया हेडे मध्ये हीर |</l>
          <l xml:id="GopS64,51">षीर न गडै रत मैं रतन गडै षीर |</l>
          <l xml:id="GopS64,52">हुणेहुं दाहि कुडाहुंणि फांणूं भीहि कु |</l>
          <l xml:id="GopS64,52">पैदा करि फांनीं करी के ही उपजी सिष |</l>
          <l xml:id="GopS64,53">नियरे प्यैं दूरि प्यैं नियरा रांम चरित्रा न जांनियैं जायरा |</l>
          <l xml:id="GopS64,53">सीतै थैं अगनि फुंनि होई रवि थैं ससि ससि थैं रवि सोई |</l>
          <l xml:id="GopS64,54">सीत थैं अगनि परजरई थल थैं निधि निधि थैं थल करई |</l>
          <l xml:id="GopS64,54">बज्र थैं तिण षिण बीतरि होई तिण थै कुलस करै फुनि सोई |</l>
          <l xml:id="GopS64,55">गिरवर बार बार गिर होई अबिगत गति जांणैं नहीं कोई |</l>
          <l xml:id="GopS64,56">जैमल पांणीं कूं पाहण करै पांहण पांणीं होई |</l>
          <l xml:id="GopS64,56">फेरि उगावै सूर ससि ऐसा संम्रथ सोइ |</l>
          <l xml:id="GopS64,57">करमांणंद कां करि कवल जो हरि करै त होइ |</l>
          <l xml:id="GopS64,57">हरि कीडी थैं हाथि यौ करै त अचिरज कोइ |</l>
        </lg>
        <lg type="[K]">   
          <l xml:id="GopS64,58.1">जहां नांदी जल बहल तहां थल बिमल उपटै |</l>
          <l xml:id="GopS64,58.2">तिमर घोर अंधार मंझि रवि किरणि प्रगटै |</l>
          <l xml:id="GopS64,58.3">राव करीजै रंक रंक सिरि बत्र धरीजै |</l>
          <l xml:id="GopS64,58.4">अलू तास बेसास आस किजै सुमिरि जै |</l>
          <l xml:id="GopS64,58.5">चष्यल हैं अंध पंगो चलण बंक सुध्य अंमृत बयण |</l>
          <l xml:id="GopS64,58.6">तूव करतां किंनहो वै क्रि.ख्न नारांइन पंकज णयण |</l>
          <l xml:id="GopS64,59.1">नारांइन तूं साच झूठ चिंत चिंती जै |</l>
          <l xml:id="GopS64,59.2">करता करै सहोइ तो प्रांणीं न पतीजै |</l>
          <l xml:id="GopS64,59.3">आस सास मांडै घणीं दिसि त्यागै औ दिसि गंमैं |</l>
          <l xml:id="GopS64,59.4">माली बाडी केल वै वो सींचै प्रभु सूक वै |</l>
          <l xml:id="GopS64,59.5">सूक विहीं नीला करै एक भरै एक रीच वै |</l>
          <l xml:id="GopS64,59.6">रांम राइ भांनैं घडै कहै परस साचौ चवै |</l>
          <l xml:id="GopS64,60">के रता के गुलाल के चित्रा चंगां किया |</l>
          <l xml:id="GopS64,60">मिटी नांहि मजाल जे कींचये कुलाल के |</l>
          <l xml:id="GopS64,61">दादू डोरी हरि के हाथि है गल मांहैं मेरै |</l>
          <l xml:id="GopS64,61">बाजी गर का बांदरा भावै तहां फेरै |</l>
          <l xml:id="GopS64,62">कबीर कूता रांम का मुतिया मेरा नाव |</l>
          <l xml:id="GopS64,62">गलै रांम की जेवडी जित षैचै तित जांव |</l>
          <l xml:id="GopS64,63">कबीर क्या मैं चित वौं क्या मेरे चिंतयैं होइ |</l>
          <l xml:id="GopS64,63">आम न चिंत्या हरि करै जो तोहि चिंत न होइ |</l>
          <l xml:id="GopS64,64">दादू जे हम चिंत वैं मोक बू न होवै आइ |</l>
          <l xml:id="GopS64,64">सोई करता सति है कुछ औरै करि जाइ |</l>
          <l xml:id="GopS64,65">पीपा परमेस्वरतणां मता न जांणैं कोइ |</l>
          <l xml:id="GopS64,65">आरिंभया यौं हीं रहै और अच्यंत्या होइ |</l>
        </lg>
        <lg type="[Ś]">   
          <l xml:id="GopS64,66">जीव चित वै औरै कछू सइयां कछू सुहाइ |</l>
          <l xml:id="GopS64,66">जगंनाथ मनि चिति नहीं अणबंछी ह्वै जांइ |</l>
          <l xml:id="GopS64,67">जीव बांछैं आसा घणीं जगंनाथ नहीं होइ |</l>
          <l xml:id="GopS64,67">अणबंछी सांईं करै सोगति लषै न कोइ |</l>
          <l xml:id="GopS64,68">करणम तै त्यूंहीं करै ज्यूं साहिब भावै |</l>
          <l xml:id="GopS64,68">ताथैं जन जगदीस का जगंनाथ ल्यौ लावै |</l>
        </lg>
      </div>
    </body>
  </text>
</TEI>
