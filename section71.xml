<TEI xmlns="http://www.tei-c.org/ns/1.0">
  <text>
    <body>
      <div>
        <head>प्रीति सूरति सनेह स्याबति ध्यांन कौं अंग</head>
        <lg type="[Ś]">
          <l xml:id="GopS71,1">लाए लांम अलिफसां कातिब लिषे जीय |</l>
          <l xml:id="GopS71,1">मूंहियडौ पिरीं यांन सैं लगौ आहे तीय |</l>
          <l xml:id="GopS71,2">अवधू सुरति मुषि बैठै सुरति मुषि चलै |</l>
          <l xml:id="GopS71,2">सुरतिं मुषि बोलै सुरति मुषि मिलै |</l>
          <l xml:id="GopS71,2">सुरति निरति मैं निरभै रहै |</l>
          <l xml:id="GopS71,2">ऐसा बिचार मछिंद्र कहै |</l>
        </lg>
        <lg type="[C]">  
          <l xml:id="GopS71,1.0">ऐसी सुरति रांम ल्यौ लाइ हरि हिरदै जिनि बीसरि जाइ |टेक |</l>
          <l xml:id="GopS71,1.1">छिन छिन मात संभालै पूत बिंद राषै जोगी अवधूत |</l>
          <l xml:id="GopS71,1.1">त्रिया क रूप रूप कौं रढै नटनीं निरषि बांस ब्रत चढै |</l>
          <l xml:id="GopS71,1.2">कछिब दृष्टि धरै धियांन चातृग नीर प्रेम की बांनि |</l>
          <l xml:id="GopS71,1.2">कुंजी कुरलि संभालै सोइ भृंगी ध्यांन की टकूं होइ |</l>
          <l xml:id="GopS71,1.3">श्रवनां सबद ज्यूं सुनैं कुरंग जोति पतंग न मोरै अंग |</l>
          <l xml:id="GopS71,1.3">जल बिन मींन तलपि ज्यूं मरै दादू सेवग ऐसैं करै |</l>
          <l xml:id="GopS71,2.0">ऐसैं मन लाइ लै रांम सनां कपट भगति कीजै कौंन गुनां |</l>
          <l xml:id="GopS71,2.1">ज्यूं मृग नादैं बेध्यौ आइ प्यंड परैवा कौ ध्यांन न जाइ |</l>
          <l xml:id="GopS71,2.2">जैसैं मींन जलहि हित जांनि प्रांन तजै बिसरै नहीं बांनि |</l>
          <l xml:id="GopS71,2.3">भृंगी कीट रहै ल्यौ लाइ ह्वै लैलीन भृंगी ह्वै जाइ |</l>
          <l xml:id="GopS71,2.4">रांम नांम निज अंमृत सार मुहडै बांध्यौ सरै गंवार |</l>
          <l xml:id="GopS71,2.5">कहै कबीर दासनि कौ दास अब नहीं बाडू चरन निवास |</l>
          <l xml:id="GopS71,3.0">ऐसे मन रांम नांम बेधिला जैसैं कनक तुला चितरा षिला |टेक |</l>
          <l xml:id="GopS71,3.1">आंणिलै कागद साजिलै गुडी आकास मंडल बोडिला |</l>
          <l xml:id="GopS71,3.1">पंच जनां सूं बात बतवा चित सूं दोरी राषिला |</l>
          <l xml:id="GopS71,3.2">आंणिलै कुंभ भराइलै उदिक राज कवारि पुलंदरिए |</l>
          <l xml:id="GopS71,3.2">हस्त बिनोद देत करताली चित सूं गागरि राषिला |</l>
          <l xml:id="GopS71,3.3">मंदिर एक द्वार दस जाकै गऊ चरांवण चालिला |</l>
          <l xml:id="GopS71,3.3">पांच कोस थैं चरि फिरि आवै चित सूं बाछा राषिला |</l>
          <l xml:id="GopS71,3.4">भणंत नांमदेव सुणों त्रिलोचन बालिक पालणि पौढिला |</l>
          <l xml:id="GopS71,3.4">अपणैं मंदिर काज करंती चित सूं बालिक राषिला |</l>
          <l xml:id="GopS71,4.0">देवा नटणीं कौ तन मन बंसां बरनां मांहि रे |</l>
          <l xml:id="GopS71,4.0">अनेक राजिंद्र बैठे तिनहीं सूं चित नांहि रे |टेक |</l>
          <l xml:id="GopS71,4.1">सुमति सरीर संवारै नटणीं निहारै रे |</l>
          <l xml:id="GopS71,4.1">रांम नांम नींसांण बाजै इहि तति पाव धारै रे |</l>
          <l xml:id="GopS71,4.2">एक मन एक चित षेलीलै षेला रे |</l>
          <l xml:id="GopS71,4.2">मरकट मूंठी छाडि दे ज्यूं मुकति भैला रे |</l>
          <l xml:id="GopS71,4.3">धरणीं धर सूं ध्यांन लागौ अंतर जांगी रे |</l>
          <l xml:id="GopS71,4.3">नांमदेव नटवा ह्वै नाच्यौ तौ रीझ्यौ स्वांमीं रे |</l>
          <l xml:id="GopS71,5.0">ऐसे रांम ऐसे हेरौ रांम छाडि चित अनत न फेरौ |</l>
          <l xml:id="GopS71,5.1">ज्यूं बिषई हेरै परनारी कौडा डारत हिरै जुवारी |</l>
          <l xml:id="GopS71,5.2">ज्यूं पासा डारै पसवारा सोनां गटतां हिरै सुनारा |</l>
          <l xml:id="GopS71,5.3">जहां देषूं तहां तूं हीं रांमां चित चिहुंट्रया प्रणवैं नांमां |</l>
          <l xml:id="GopS71,6.0">नांमदेव प्रीति नरांइण लागी सहज सुभाइ भयै बैरागी |टेक |</l>
          <l xml:id="GopS71,6.1">जैसैं भूषै प्रीति अनाज त्रिषावंत जल सेती काज |</l>
          <l xml:id="GopS71,6.1">मूरिष नर जैसैं कुटंब परांइण ऐसी नांमदेव प्रीति नरांइन |</l>
          <l xml:id="GopS71,6.2">जैसैं परपुरिषा रत नारी लोभी नर धन कौ हितकारी |</l>
          <l xml:id="GopS71,6.2">कांमीं पुरिष कांम रत नारि ऐसी नांमदेव प्रीति मुरारि |</l>
          <l xml:id="GopS71,6.3">जैसी प्रीति बालिक अरु माता ऐसे यहु मन हरि सूं राता |</l>
          <l xml:id="GopS71,6.3">नांमदेव कहै मेरी लागी प्रीति गोबिंद बसैहि हमारे चीति |</l>
          <l xml:id="GopS71,7.0">पांनिया बिन मींन तलपै ऐसे रांम नांम बिन बापुरौ नांमां |टेक |</l>
          <l xml:id="GopS71,7.1">तन लागि लै तालाबेली बबा बिन गाइ अकेली |</l>
          <l xml:id="GopS71,7.2">जैसैं गाइ का बाबा बूटिला थन लागि ले मांषण घूंटिला |</l>
          <l xml:id="GopS71,7.3">माषण मेल्हि ले ताती घांमां ऐसे रांम नांम बिन बापुरौ नांमां |</l>
          <l xml:id="GopS71,7.4">जैसैं बिषई चित परनारी ऐसे नांमदेव हेत बनवारी |</l>
          <l xml:id="GopS71,8.0">त्यूं तुम्ह कारणि केसवे अंतरि ल्यौ ल्यौ लागी |</l>
          <l xml:id="GopS71,8.0">एक अनूंपम अनभई किम होइ बिभागी |टेक |</l>
          <l xml:id="GopS71,8.1">इक अभिमांनीं चातृगा बिचरत जग मांहीं |</l>
          <l xml:id="GopS71,8.1">जदपि जल पूरण मही कहूंवां रुचि नांहीं |</l>
          <l xml:id="GopS71,8.2">जैसैं कांमीं देषें कांमिनीं हिरदै सूल उपाई |</l>
          <l xml:id="GopS71,8.2">कोटि बेद बिधि उचरै वाकी बिथा न जाई |</l>
          <l xml:id="GopS71,8.3">जो जिहि चाहै सो मिलै आरति गत होई |</l>
          <l xml:id="GopS71,8.3">कहै रैदास यहु गोपि नहीं जांणैं सब कोई |</l>
          <l xml:id="GopS71,9.0">इस विधि बेध्यौ मोर मनां ज्यूं लै भृंगी कीट तनां |टेक |</l>
          <l xml:id="GopS71,9.1">चातृग रटतां रैंनि बिहाइ प्यंड परै वै बांनि न जाइ |</l>
          <l xml:id="GopS71,9.2">मरै मींन बिसरै नहीं पांनीं प्रांन तजे उंनि और न जांनीं |</l>
          <l xml:id="GopS71,9.3">जरै सरीर न मोडै अंगा जोति न छाडै पडै पतंगा |</l>
          <l xml:id="GopS71,9.4">दादू दूब थैं ऐसे होइ प्यंड पडै नहीं छाडू तोहि |</l>
          <l xml:id="GopS71,10.0">लागि रह्यौ मन रांम सूं अब अनतैं नहीं जाये रे |</l>
          <l xml:id="GopS71,10.0">मनहीं सूं मन थिर भयौ सकै न चित डुलाये रे |टेक |</l>
          <l xml:id="GopS71,10.1">ज्यूं फुनिंग चंदन रवैं परमलि रह्यौ लुभाये रे |</l>
          <l xml:id="GopS71,10.1">यौं मन मेरा रांम सूं अब की बेर अघाये रे |</l>
          <l xml:id="GopS71,10.2">भवर्न छाडै बास कूं कवल हिरदयौ बंधाये रे |</l>
          <l xml:id="GopS71,10.2">यौं मन मेरा रांम सूं बेधि रह्यौ चित लाये रे |</l>
          <l xml:id="GopS71,10.3">जल बिन मींन न जीवई बिछुरत ही मरि जाये रे |</l>
          <l xml:id="GopS71,10.3">त्यूं मन मेरा रांम सूं ऐसी प्रीति बनाये रे |</l>
          <l xml:id="GopS71,10.4">ज्यूं चातृग जल कूं रटै पीव पीव करत बिहाये रे |</l>
          <l xml:id="GopS71,10.4">यौं मन मेरा रांम सूं जन दादू हेत लगाये रे |</l>
        </lg>
        <lg type="[Ś]">  
          <l xml:id="GopS71,3">सब घट श्रवणां सूरति सूं सब घट रसनां बैंन |</l>
          <l xml:id="GopS71,3">सब घट नैंनां ह्वै रहे दादू बिरहा ऐंन |</l>
        </lg>
        <lg type="[C]">  
          <l xml:id="GopS71,11.0">लागी जनम जनमनीं प्रीति |</l>
          <l xml:id="GopS71,11.0">चिति नहीं बीस रूं रे चीति नहीं बीस रूं |टेक |</l>
          <l xml:id="GopS71,11.1">जेन्हौं मुषडौ दीवैं सुष होइ तेन्हौं कोई जई कहौ रे |</l>
          <l xml:id="GopS71,11.1">जासूं मन बांधी प्रीति अपार अपरछन थइ रह्यौ रे |</l>
          <l xml:id="GopS71,11.2">भर्यौ सरवर लहर्यां जाइ धायौ नहीं बापिह्यौ रे |</l>
          <l xml:id="GopS71,11.2">तेन्हैं घण बिन त्रिपति न थाइ जोवौ तेन्हौं नेहडौ रे |</l>
          <l xml:id="GopS71,11.3">दोइ लष चंदल दूरि कमोदनी बीगसै रे |</l>
          <l xml:id="GopS71,11.3">जन नांमदेव नौं स्वांमीं दयाल ते बेद न लहै रे |</l>
        </lg>
        <lg type="[Ś]">  
          <l xml:id="GopS71,4">कहां ससि कहा कमोदनीं कहां रवि कहां कमलु |</l>
          <l xml:id="GopS71,4">कहि मुकंद हरि नांव का लागा प्रांण अमलु |</l>
        </lg>
        <lg type="[C]">  
          <l xml:id="GopS71,12.0">कांन्हां प्रीति लागी हो |</l>
          <l xml:id="GopS71,12.0">अंतरि अघ बियापिया तुम्ह सुम्रिति भागी हो |</l>
          <l xml:id="GopS71,12.1">हूं तेरी गति न जांनूं तूं मेरी जीव की जीव नियां |</l>
          <l xml:id="GopS71,12.1">तूं मेरे सीस कौ सेहुरौ हूं तेरे पाव की पांन हियां |</l>
          <l xml:id="GopS71,12.2">हंस सरोवरि रै करै जैसैं पांणीं जीवै मींन |</l>
          <l xml:id="GopS71,12.2">न्रिधन कै धन बाल हौ तेरे दरसंन की आधींन |</l>
          <l xml:id="GopS71,12.3">भवर्न बाडै बास कूं जैसैं दीपक जोति पतंग |</l>
          <l xml:id="GopS71,12.3">तन मन पियारे रांम कूं ज्यूं भींनौं नादहु रंग |</l>
          <l xml:id="GopS71,12.4">हिरदा मंझै यौं बसैं जैसैं चातृग प्रेम पियास |</l>
          <l xml:id="GopS71,12.4">निसदिन नांव न बीसरै बलिहारी बोहिथदास |</l>
        </lg>
      </div>
    </body>
  </text>
</TEI>
