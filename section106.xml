<TEI xmlns="http://www.tei-c.org/ns/1.0">
  <text>
    <body>
      <div>
        <head>चिंतावनी का सबद मारच्य श्री गुन उतपति नांमौं</head>
        <ref target="GopS106">GopS106</ref>
        <lg type="दोहा">
          <l xml:id="GopS106,1">सतगुर के बंदौ चरन करन मुकति जगजीव |</l>
          <l xml:id="GopS106,1">जौ जन बिसरै एक पल पुनि सुमिरावै पीव निरभ् |</l>
        </lg>
        <lg type="चौपह्म">
          <l xml:id="GopS106,2">तौ प्रथम लगौं सतगुर के पाइ सीधौ मारग दियौ दिषाइ |</l>
          <l xml:id="GopS106,2">राज पंथ रहित कौ मूल पहुचे म जल न कोउ भूल |</l>
          <l xml:id="GopS106,3">कुसकंटक कोउ चुभै न पाइ सौंनां निसक उछारत जाव |</l>
          <l xml:id="GopS106,3">कोस कोस परि बस्ते गांव इछया परै रहौ तिहि ठांव |</l>
          <l xml:id="GopS106,4">पिय कैं पंथि जबहि उठि लाग्यौ जनम मरन संसौ सब भाग्यौ |</l>
          <l xml:id="GopS106,4">उपज्यौ भाव भगति जीय आई दुरी बस्त सो परगट पाई |</l>
          <l xml:id="GopS106,5">निरभै भयौ न मंनैं संक उदै भयौ पूरिबिले अंक |</l>
          <l xml:id="GopS106,5">पाप पुंनि दोऊ अब पेले सतगुर सुषसागर महि मेले |</l>
          <l xml:id="GopS106,6">जनम मरन संसौ भयौ दूरि प्रांपति भई सजीवनि मूरि |</l>
          <l xml:id="GopS106,6">पुनि सतगुर पहि आइसि पांऊं लीला निराकार की गांऊ |</l>
        </lg>
        <lg type="दोहा">
          <l xml:id="GopS106,7">निराकार निरंजनां नांतिहि वार न पार |</l>
          <l xml:id="GopS106,7">लीला मांत्र कहन कूं प्रगट की यौ संसार |</l>
        </lg>
        <lg type="चौपह्म">
          <l xml:id="GopS106,8">तौ प्रथम प्रभू जिय ऐसी आंनीं चरन कवल तैं काढयौ पांनीं |</l>
          <l xml:id="GopS106,8">जाजल तैं उपज्यौ इकु अंड पुंनि सो बिहरि कीयौ द्वै षंड |</l>
          <l xml:id="GopS106,9">तातैं धरनि गगन लै कीनौं पंच तत ऊपरि मन दीनौं |</l>
          <l xml:id="GopS106,9">इन तैं कारिज करि हैं गाढे पंच तत तिन महि तैं काढे |</l>
          <l xml:id="GopS106,10">आप तेज प्रिथी आकास पंच तत महि दीनां बास |</l>
          <l xml:id="GopS106,10">पंच तत सकल के मूल भवर बास कली कहा फूल |</l>
          <l xml:id="GopS106,11">अबरन बरन बिरध कहा बारा पंच तत लै कीन्ह पसारा |</l>
          <l xml:id="GopS106,11">बिधनां चरित न केहू जांनां पवन पकरि पांनीं महिसांनां |</l>
        </lg>
        <lg type="दोहा">
          <l xml:id="GopS106,12">आप तेज अकास प्रिथमीं पवन सु प्रेरनहार |</l>
          <l xml:id="GopS106,12">पंच ततु करि एकठे रच्या सकल संसार |</l>
        </lg>
        <lg type="चौपह्म">
          <l xml:id="GopS106,13">तौ जो दीसै सो हरि की माया रज बीर जलै कीनीं काया |</l>
          <l xml:id="GopS106,13">रुहिर मास कौ गुटिका कीनौं नर लै नरक कुंड महि दीनौं |</l>
          <l xml:id="GopS106,14">नौ नारी बहतरि कोठा दस नर सनमुष दीनैं होठा |</l>
          <l xml:id="GopS106,14">पांच मास गऐं सांस संचारा पीव न लग्या अषंडित धारा |</l>
          <l xml:id="GopS106,15">? ीस पाष पेट महि रह्यौ भलौ बुरौ कछू सुन्यौं न कह्यौ |</l>
          <l xml:id="GopS106,15">इहि बिधि बीचि गए दस मास हीयौ रुधै न आवै सास |</l>
          <l xml:id="GopS106,16">अरधैं सीस उरध कौं पाइ कीनौं कैद न निकस्यौ जाइ |</l>
          <l xml:id="GopS106,16">द्यौस रैंनि छांह नहीं धूप जिय महि डरयौ परयौ अंध कूप |</l>
          <l xml:id="GopS106,17">हाहा हौं बलि बेरु न लांईं त्राहि त्राहि अब काढि गुसांईं |</l>
          <l xml:id="GopS106,17">यह निज बिपति निवारहु मेरी गांऊंगौ कलि कीरति तेरी |</l>
          <l xml:id="GopS106,18">बालापन तैं ह्वै हौं जती साहिब सो न बिसरि हौं रती |</l>
          <l xml:id="GopS106,18">अब कै जीय दांन दै मोहि निसबासुरि सुमिरौगौ तोहि |</l>
        </lg>
        <lg type="दोहा">
          <l xml:id="GopS106,19">निसबासुरि आठैं पहिर पलक न बिसरौं तुझ |</l>
          <l xml:id="GopS106,19">अंतरजांमीं जगत गुर करि षलास अब मुझ |</l>
          <l xml:id="GopS106,20">तौ कौल बोल करि बाहरि आयौ लागत पवन षसम बिसरायौ |</l>
          <l xml:id="GopS106,20">इहां इहां सु कह्यौ बर दोई गूंगे सैंन न संमझ्यौ कोई |</l>
          <l xml:id="GopS106,21">माया लगी ठौर वह भूल्यौ बारिक भयौ पिघूरैं झूल्यौ |</l>
          <l xml:id="GopS106,21">मात पिता कैं उपज्यौ मोद लयौ उछंगि आए नींगोद |</l>
          <l xml:id="GopS106,22">दृष्टि मांझ तैं करहि न न्यारौ मातहि पितहि पुत्र अतिप्यारौ |</l>
          <l xml:id="GopS106,22">निसदिन रहैं पैं मु सूं पागे हाथैं हाथ षिलांवन लागे |</l>
          <l xml:id="GopS106,23">भयौ पुष्ट पीयौ कछू षायौ आपैं हुलसि धरनि कूं धायौ |</l>
          <l xml:id="GopS106,23">निरभै भयौ भरम ब भाग्यौ घर आंगन महि षेल न लाग्यौ |</l>
          <l xml:id="GopS106,24">उठि न सकै तौ घुटरंनि धावै मन की लहरि न को उपावै |</l>
          <l xml:id="GopS106,24">नैंन्हौं निपट न समझै सुष मैं भलौ बुरौ सब मेलै मुष मैं |</l>
          <l xml:id="GopS106,25">ढांक्यौ उघरयौ नैंक न बूझै जांन पन्यौं सब राषै गूझै |</l>
          <l xml:id="GopS106,25">जौ पै जननीं होइ न साथ दौरि अगनि पहिमेलै हाथ |</l>
          <l xml:id="GopS106,26">षेरा षत्री मौंह मैं मूंछू का रे नाग की पकरी पूंछ |</l>
          <l xml:id="GopS106,26">पलक पलक महि पीवै षीर जननी बिन जिय धरे न धीर |</l>
          <l xml:id="GopS106,27">धाप्यौ पाइ पसारैं सोवै भूष होइ निमष मैं रोवै |</l>
          <l xml:id="GopS106,27">दुषी सुषी हस्यौ कहू र%रूयौ बालापन सब इहि बिधि षो यौ |</l>
        </lg>
        <lg type="दोहा">
          <l xml:id="GopS106,28">बालापन इहि बिधि गयौ जिहि बिधि जाहु न कोइ |</l>
          <l xml:id="GopS106,28">सेवा संजम बिधि बरत सुमिरन भजन न होइ |</l>
        </lg>
        <lg type="चौपह्म">
          <l xml:id="GopS106,29">तौ तरुन बयैं चित उपज्यौ चेत जुवती सेती कीन्हौ हेत |</l>
          <l xml:id="GopS106,29">प्रांन तजै परि होइ न जूवा नलनीं मांनहूं बंध्या सु सूवा |</l>
          <l xml:id="GopS106,30">ज्यूं ज्यूं तन तरुनापा चढै त्यूं त्यूं कांम कलपनां बढै |</l>
          <l xml:id="GopS106,30">बदन बिलोकत त्रिपति न होई इहि बिधि पुरिस भयौ बसि जोई |</l>
          <l xml:id="GopS106,31">नष सष रौंम रौंम रस भीनौं सरबसु लै जुवती कौं दीनौं |</l>
          <l xml:id="GopS106,31">भयौ निलज न मांनैं संक मेटि चल्यौ बिधनां के अंक |</l>
          <l xml:id="GopS106,32">बतलांयैं तौ नैंक न बोलै गलियारनि महि ऐंठयौ डोलै |</l>
          <l xml:id="GopS106,32">टेढी पाग उकासैं बांह चलतैं फिरि फिरि देषै छांह |</l>
          <l xml:id="GopS106,33">गारैं अपनैं गिनैं न कोई हंम बड हम बड हम बड लोई |</l>
          <l xml:id="GopS106,33">सुत दारा मेरौ धन धांम छूटि न सकै कीयौ बसि कांम |</l>
          <l xml:id="GopS106,34">टेढौ चलै र पाग बनावै आपु न देषै और दिषावै |</l>
          <l xml:id="GopS106,34">बीरा षाइर पहरै बागौ हाथ आरसी निरषन लागौ |</l>
          <l xml:id="GopS106,35">हम कुलींण पंडित परबीनां और जीव बापु रे दीनां |</l>
          <l xml:id="GopS106,35">देस गांव गढ भूंमि हमारैं चारयूं दिसा हमारैं सारै |</l>
          <l xml:id="GopS106,36">मैरी मंदिर साल रसोई हमारी सर भरि का पैं होई |</l>
          <l xml:id="GopS106,36">कुवा निवांन बावरी बागा सबहीं ठौर हमारी जागा |</l>
          <l xml:id="GopS106,37">बहु बिधि अंनधंन हाथी घोरे भइया बंध न मेरैं थोरे |</l>
          <l xml:id="GopS106,37">बिद्या किरषि बनि जु बल भूकै निहचलु पद पायौ मांनौं धूकौ |</l>
          <l xml:id="GopS106,38">अर्थ दरब कूं लाग्यौ सेवा पूनि सक्यौ निरंजन देवा |</l>
          <l xml:id="GopS106,38">मूरिष मन माया लै दीनौं भजन सुकृत संग न कीनौं |</l>
          <l xml:id="GopS106,39">बिषै बिकार बहुत रुचि मांनीं अबिगत की गति एकु न जांनीं |</l>
          <l xml:id="GopS106,39">बहुत बहुत करि दह दिसि धायौ जोई कछू लिष्यौ सोई परि पायौ |</l>
          <l xml:id="GopS106,40">परमार्थ कोउ एक न सारयौ स्वार्थ लगि जीत्यौ कहूं हारयौ |</l>
          <l xml:id="GopS106,40">ज्यूं मन कह्यौ त्यौंहीं त्यौं षेल्यौ तरुना पौहूं इहि बिधि पेल्यौ |</l>
        </lg>
        <lg type="दोहा">
          <l xml:id="GopS106,41">तरुनापैं भयौ आंधरौ सक्यौ न बस्त पिछांनि |</l>
          <l xml:id="GopS106,41">सोवत हीं सब निस गई जुरा बिलंबी कांनि |</l>
        </lg>
        <lg type="चौपह्म">
          <l xml:id="GopS106,42">तौ सोवत भयौ स्यांम तैं सेत अजहूं न उपजत हरि स्यौं हेत |</l>
          <l xml:id="GopS106,42">केस भेस बदली मुष बांनीं नैंन सु आंव न लाग्यौ पांनी |</l>
          <l xml:id="GopS106,43">पति सु पंच लोग महि गई सकल संवंग्यां औरै भई |</l>
          <l xml:id="GopS106,43">संध बंध सकल भये हैं ढीले मांनहुं रहैं भुवंगम की ले |</l>
          <l xml:id="GopS106,44">अंन न रुचै भूष हूं भागी जोबन कहां जुरा जब लागी |</l>
          <l xml:id="GopS106,44">जोबन गयौ जुरा जब झंप्यौ श्रवन न सुनैं सीस करु कंप्यौ |</l>
          <l xml:id="GopS106,45">जुर आयें जोबन गयौ दूरि नैंननि कौ हरि लीनौं नूर |</l>
          <l xml:id="GopS106,45">जब इहि जोबन दीनी पीठि मग अमग न सूझै डीठि |</l>
          <l xml:id="GopS106,46">पलकनि के लागे दोऊ पाट जैसौ औघट तैसौ घाट |</l>
          <l xml:id="GopS106,46">जोवन रतन हाथ तैं ष%रूयौ बिरधु भयौ नर निहिचैं रो यो |</l>
          <l xml:id="GopS106,47">मिटयौ मुटायौ बदली बांनीं जब यहु जोबन दै गयौ कांनीं |</l>
          <l xml:id="GopS106,47">कमरि करग ताल कुटी हाथ डग डग डोलन लागा माथ |</l>
          <l xml:id="GopS106,48">पाइ अटपटे कर दोऊ कंपैं लोग कटूंबी छांह न चंपैं |</l>
          <l xml:id="GopS106,48">लोग कटूंबनि तोरया तागा मन का मोर सबाया भागा |</l>
          <l xml:id="GopS106,49">कौंन बिपति दीनीं यहु सांई संगी सकल चले दै बांई |</l>
          <l xml:id="GopS106,49">बिरध भयौ तब छोडी आसा बारौ री महि दीनौं बासा |</l>
          <l xml:id="GopS106,50">घर के काज करत सब डोलैं बतलायैं तैं नैंक न बोलैं |</l>
          <l xml:id="GopS106,50">याकी बुधि तौ बिधनां हरी बकतौ रहै न एक्वै घरी |</l>
          <l xml:id="GopS106,51">सब मिलि संतरयौ राष्यौ नांव ढिग सुन बैसैं लागै पांव |</l>
          <l xml:id="GopS106,51">पर जन सजन कहैं बंध भाई मांच तोर सुमरि हुं न जाई |</l>
          <l xml:id="GopS106,52">पंचनि गहि तैं परि गया जूवा निहचैं नर सु येक दिन मूवा |</l>
          <l xml:id="GopS106,52">जिहि कुटंब अपनौं करि पारयौ मूंड ठोकि बाहरि लै जारयौ |</l>
          <l xml:id="GopS106,53">राष हु ऊपरि दीनैं भाठे प्रेत प्रेत करि संगी नाठे |</l>
          <l xml:id="GopS106,53">तूं मेरौ कछू न हौं तेरौ कोऊ जन बाजीद बटाऊवा दोऊ |</l>
        </lg>
        <lg type="दोहा">
          <l xml:id="GopS106,54">यहु तेरी उतपति प्रलै मैं सुल षाया भेव |</l>
          <l xml:id="GopS106,54">जब लग सास सरीर मैं तब लग करि हरि सेव |</l>
        </lg>
      </div>
    </body>
  </text>
</TEI>
