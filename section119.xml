<TEI xmlns="http://www.tei-c.org/ns/1.0">
  <text>
    <body>
      <div>
        <head>काल को अंग</head>
        <lg type="[unknown]">
          <l xml:id="GopS119,1">काल नाल निसदिन न रहत जन जांनत है दूरि</l>
          <l xml:id="GopS119,1">मौति बिसारी बीरनां नीकी करी मूरि</l>
        </lg>
        <lg type="[चौपई]">
          <l xml:id="GopS119,2">काल गाल भीतरि सुष सोवै उठि कैं भिया मनिषन रोवै</l>
          <l xml:id="GopS119,2">द्वै पाटनि मैं परि कैं लोइ सारौ जात न देष्यौ कोइ</l>
          <l xml:id="GopS119,3">यहु तौ हम नीकैं करि ताकी काल नहीं परिहरि की चाकी</l>
          <l xml:id="GopS119,3">जल थल के कोऊ जांन न दीये पीसि पीसि सब मैदा कीये</l>
          <l xml:id="GopS119,4">दुरै बजाइ छत्र की छांहीं तहां हुंतौ नर छूटत नां हीं</l>
          <l xml:id="GopS119,4">हाथ कमांन कर्म मैं तीरू तकि तकि मारत जे महा मीरू</l>
          <l xml:id="GopS119,5">जौं रागि नत जीव के सासा सूवा आइ बिरष परबासा</l>
          <l xml:id="GopS119,5">भोर भयैं उडि गयौ बलोई पंषी तर पर रहत न कोई</l>
          <l xml:id="GopS119,6">काल सिचानौं जन ऐ चरीं पांच सात चुगि बकूं घिरी</l>
          <l xml:id="GopS119,6">आइ औचकैं पकरी हाथा चूं चूं करती चली ब साथा</l>
          <l xml:id="GopS119,7">जो रैन तौ जरब कछु लोई जंम जालिम जांनत सब कोई</l>
          <l xml:id="GopS119,7">हाथ हथकरी गरमहि डोरी घीस्यौ मनिष देषतैं कोरी</l>
        </lg>
        <lg type="[दोहरा]">
          <l xml:id="GopS119,8">हाथ हथकरी मलि कैं गरमहि बाही डोरि</l>
          <l xml:id="GopS119,8">काल नाल भिया लै गयौ मनिष देषतैं कोरि</l>
          <l xml:id="GopS119,9">तौ बीस भुजा जाकैं दस माथा अस्वर अनेक डोलते साथा</l>
          <l xml:id="GopS119,9">जौंरा जाइ गह्यौ जब दांवन तब तौरहि न सक्यौ वह रांवन</l>
          <l xml:id="GopS119,9">जौ लौ भिया जगत महि जीजै तौ लैं रांम नांम हीं लीजै</l>
          <l xml:id="GopS119,9">यहु संसार सराइ ब लोई कहि जौ कलि महि थिर है कोई</l>
          <l xml:id="GopS119,10">ऐक जीव दूजे कूं दीयौ अंम्रित तज्यौ हलाहल पीयौ</l>
          <l xml:id="GopS119,10">सैंबर फूल कहा जौ राता दुनी सबाई दुष की दाता</l>
          <l xml:id="GopS119,11">पुत्र कलित सब झूठी माया काचै चांम लपेटी काया</l>
          <l xml:id="GopS119,11">उडि गयौ हंस काया कुमिलाई काकौ बाप कौंन की माई</l>
          <l xml:id="GopS119,12">षोदि षोदि धंन गहरैं गाड्या चलतैं जहां कौ तहां ही छाड्यौ</l>
          <l xml:id="GopS119,12">इक हांडी अरद्वै कल करी जातैं नाथ हाथ ऐ पकरी</l>
          <l xml:id="GopS119,13">ज्यूं है त्यूं देषै नहीं अंधा दमरे चमरे सूं दिल बंधा</l>
          <l xml:id="GopS119,13">जो आया सो निहचैं मूवा तन अरु धन कहु किस का हूवा</l>
          <l xml:id="GopS119,14">द्यौंस दोइ हरी भरी कहा सांवन की बूंद</l>
          <l xml:id="GopS119,14">दमरी चमरी छाडि कैं दिल बांधौ महबूब</l>
          <l xml:id="GopS119,15">तौ जम सौ बैरी डोलै साथा सर धन हीं पुनि लीयैं साथा</l>
          <l xml:id="GopS119,15">पंथी मारग महियां लोई पाइ पसारि न सोवत कोई</l>
          <l xml:id="GopS119,16">द्यौस बिहांनौं परि गई सांझा पंथी सुतौ ब मारग मांझा</l>
          <l xml:id="GopS119,16">तरैं कीच ऊपरि है मेहा वा बपुरे कूं सुष कहु केहा</l>
          <l xml:id="GopS119,17">बूढा गनां न तौ वह बारी दस हूं द्वार दै गये तारा</l>
          <l xml:id="GopS119,17">जन तन भींतरि लहत नसेरी जंम के दूत रहे घर घेरी</l>
          <l xml:id="GopS119,18">टूटैं संध बंध फूटैं हाडा लोग कटूंबी षोदहि षाडा</l>
          <l xml:id="GopS119,18">जब वहु जोति प्यंड तैंह षेली माटी लै माटी महि मेली</l>
          <l xml:id="GopS119,19">पांनी लै कैं ध%रूये हाथा कहि को जाइ मुये के साथा</l>
          <l xml:id="GopS119,19">कागा रौला दिन द्वै कीया फिरि बपुरे का नांव न लीया</l>
          <l xml:id="GopS119,20">काचे भांडे भिया हौ फूटे तब सब बंध न जिय के छूटे</l>
          <l xml:id="GopS119,20">अवधि बितांनी पूजिसि साका यह किसही का नां कोऊ याका</l>
          <l xml:id="GopS119,21">सुपिनैं भयौ रंक तैं राऊ है दल पैदल पीछैं घाऊ</l>
          <l xml:id="GopS119,21">जौ वह जागि देषि श्रीनाथा गरमहि गुदरी षपरा हाथा</l>
          <l xml:id="GopS119,22">पांष आंनि परेवा कीया बाजीगर कर अपनैं लीया</l>
          <l xml:id="GopS119,22">झूठीय जांनि होहि जिनि राजी यह भिया सब ठग की बाजी</l>
          <l xml:id="GopS119,23">आगैं मांनिसि पीछैं जौरा जहां जहां फूल तहां तहां भैंरा</l>
          <l xml:id="GopS119,23">पंडित सूर गुनी कहा ग्यांनी काल गाल भींतरि सब जांनी</l>
          <l xml:id="GopS119,24">लकरी पकरी हाथ मैं पनहां पहरी पाव</l>
          <l xml:id="GopS119,24">काल नालस उठि चले रांनां रहे न राव</l>
        </lg>
        <lg type="[अरिल]">
          <l xml:id="GopS119,25">तौ रांनां रहैं न राव सही सूं जाग मैं</l>
          <l xml:id="GopS119,25">लकरी पकरी हाथ पांन हीं पग मैं</l>
          <l xml:id="GopS119,26">जल थल के बाजीद करत हैं गौंन रे</l>
          <l xml:id="GopS119,26">परिहां या फांनी संसार बसै कहि कौंन रे</l>
        </lg>
        <lg type="[दोहरा]">
          <l xml:id="GopS119,1">अवधि बिचारै दिन गनैं कब धूं मेला होइ</l>
          <l xml:id="GopS119,1">मिनौं सूवा षांन कौं बैठी है मुष धोइ</l>
          <l xml:id="GopS119,2">यह पंषे रूपां हुंनौं साच हूं सुनि मित</l>
          <l xml:id="GopS119,2">बिलीहिली मास की सूवा छाडै कित</l>
          <l xml:id="GopS119,3">तौ बिलीहिली न छाडै सूवा तोता बपुरा जब तब मूवा</l>
          <l xml:id="GopS119,3">मोर चकोर कबूतर कग कहि जौ कोऊ बांचे जग</l>
          <l xml:id="GopS119,4">चिरी कमेरी सारो सूये काल गाल मैं मैदा हूये</l>
          <l xml:id="GopS119,4">जौरा फिरै जीव के साथ पैंनी छुरी पकरि कैं हाथ</l>
          <l xml:id="GopS119,5">मुनि सै गनै न तौ वह जोइ धर परतं सिर काटै लोइ</l>
          <l xml:id="GopS119,5">नाहर गाइ दोऊ इक साथ कुसर कहां कहु मोरे नाथ</l>
          <l xml:id="GopS119,6">बल न बसाइ भिया अति गाढौ जहां जइये तहां आगैं ठाढौ</l>
          <l xml:id="GopS119,6">काल न कबहूं छाडै केरौ तातैं चित चक्रित है मेरौ</l>
          <l xml:id="GopS119,7">सास गनैं निसबासुर लोइ जल थल मांझ न रहई कोइ</l>
          <l xml:id="GopS119,7">दौरे जाते देषे दीठि लोग कटूंबी दीनी पीठि</l>
          <l xml:id="GopS119,8">जीव बटाऊ पनहां पाव रंकै रहै न तौ कौऊ राव</l>
          <l xml:id="GopS119,8">घोरे ऊंट बरध कहा गाडे जातैं जहां के तहां हीं छाडे</l>
          <l xml:id="GopS119,9">पाट पटंबर काकी कोरि चलतैं लयौ त गाहूं तोरि</l>
          <l xml:id="GopS119,9">काया छाडि आतमां षेली बांकी बर कोई भयौ न बेली</l>
          <l xml:id="GopS119,10">प्रांन पुरिस उठि मारग लाग सूनैं मंदिर बासैं काग</l>
          <l xml:id="GopS119,10">बीबी बांदीनां संग चेरै जाइ कीयौ जंगल महिडेरौ</l>
          <l xml:id="GopS119,11">हर कौ हूवौ फूल सौ लोइ आगैं पीछैं मनिष न कोइ</l>
          <l xml:id="GopS119,11">तीतर लउवे मुरगी मोर चुगि पीबन मैं करते सोर</l>
          <l xml:id="GopS119,12">जब वा परबत दौं दई लोइ तब तौ पंषी रह्यौ न कोइ</l>
          <l xml:id="GopS119,12">पुरिष भिया हौ लाग्यौ बाट तीया सोवत छाडी षाट</l>
          <l xml:id="GopS119,13">नेह देह सूं करैं न मूरि कन लीयौ तुस डारे दूरि</l>
          <l xml:id="GopS119,13">षेती कहूं भई बिन मेह जौ लैं दम तौ लौ ही देह</l>
        </lg>
        <lg type="[साषी]">
          <l xml:id="GopS119,14">प्रांनी पोषै प्यंड कूं करि नांना बिधि भोग</l>
          <l xml:id="GopS119,14">जगंनाथ थिर ना रहै जदि तदि होइ बिजोग</l>
          <l xml:id="GopS119,15">माया मदन गुमांन मद अहंड्य भगज चाल</l>
          <l xml:id="GopS119,15">जगंनाथ मैमंत नर उचकि ले गयौ काल</l>
          <l xml:id="GopS119,16">नैंन रूप बहु देषतौ श्रवनां सुनतौ राग</l>
          <l xml:id="GopS119,16">रस न स्वाद सुष सेज त्रीय सिर परि टेढी पाग</l>
          <l xml:id="GopS119,16">नासा बास फुलादि सब सैल कर न कूं बाग</l>
          <l xml:id="GopS119,16">जगंनाथ जीब कल बसि देही ठूंगें काग</l>
        </lg>
        <lg type="[चौपई]">
          <l xml:id="GopS119,17">प्रांन गयें प्यंड रहै न मूल तोर्यौ तगा बिषरि गए फूल</l>
          <l xml:id="GopS119,17">परमल अंग टूट ते भैंर महारसि करा जाके कौंर</l>
          <l xml:id="GopS119,18">कांन हुं कुंडल टोड र हाथ गाडे पकरि गरीबौं साथ</l>
          <l xml:id="GopS119,18">लोग कटूबिनि तोर्यौ नेह माटी मांझ मिलि गई देह</l>
          <l xml:id="GopS119,19">जा सरीर लावत हे बास ढोर चरत ता तन परघास</l>
          <l xml:id="GopS119,19">जीव पीव केल षैंन मूरि गरव गुमांन गयौ मिलि धूरि</l>
          <l xml:id="GopS119,20">चींटी मीटी लागी अंग रूपै रह्यौ न तौ वह रंग</l>
          <l xml:id="GopS119,20">दल्यौ घाट भयौ कछू ओरै मांनिस की कहूं रही न ठौरै</l>
          <l xml:id="GopS119,21">प्यंड पांन सूं करते नेह सौंनैं सर भरि होती देह</l>
          <l xml:id="GopS119,21">इक हांसी अरु दूजैं रोज तिनके तौ कहूं षुरै न षोज</l>
          <l xml:id="GopS119,22">जौलैं घट मैं बोलै बाव तौलैं तांईं रांनां राव</l>
          <l xml:id="GopS119,22">जनके तन तैं उडि गयौ पौंन लागे करवा कौंडा हौंन</l>
          <l xml:id="GopS119,23">मनिष जूंनि की बातैं छांडी कोऊ कहैं चपनीं कोऊ कहैं हांडी</l>
          <l xml:id="GopS119,23">हम नैं मांनौं बूझौ बीये ऐसे हाल काल नैं कीयै</l>
          <l xml:id="GopS119,24">पौंन गौंन भिया जब कीन तब कहा पांनीं करई मीन</l>
          <l xml:id="GopS119,24">रांव न रांम क्रि.ख्न कहा कंस सरवर सू क्यौ उडि गयौ हंस</l>
        </lg>
        <lg type="[दोहरा]">
          <l xml:id="GopS119,25">भलौ बुरौ पहिचांनई भाव भगति हू होइ</l>
          <l xml:id="GopS119,25">जौलैं घट मैं प्रांन है तौ लैं नीकैं लोइ</l>
          <l xml:id="GopS119,26">तौ जब लैं घट मैं पांन तबहि लग षूब हैं</l>
        </lg>
        <lg type="[अरिल]">
          <l xml:id="GopS119,26">दे ले षरचै षाइ हृदै अति ऊब है</l>
          <l xml:id="GopS119,26">जीव गयैं बाजीद देह किहि कांम की</l>
          <l xml:id="GopS119,26">परिंहां भांडे गढै कुंभार दुहाई रांम की</l>
        </lg>
        <lg type="[दोहरा]">
          <l xml:id="GopS119,27">भांडे तेरे तन के जौ लैं घरे न लोइ</l>
          <l xml:id="GopS119,27">तौ लैं रसनां रांम कहि छेटी पारि न कोइ</l>
          <l xml:id="GopS119,28">काया काचौ चांमरौ बोलनहार सुबाव</l>
          <l xml:id="GopS119,28">बाजीद बैठैं क्यूं बनैं उठि गोब्यंद कौं गाव</l>
          <l xml:id="GopS119,29">काल भवैं सिर ऊपरै नांव लेत क्या ढील</l>
          <l xml:id="GopS119,29">अचांनक ले जाइगा मही दषि ज्यूं चील्ह</l>
          <l xml:id="GopS119,30">पांणीं पहली पालि प्रांणीं जौ बांधी नहीं</l>
          <l xml:id="GopS119,30">मींच ढूकडी न्हालि जोबन कांले जाइसी</l>
        </lg>
      </div>
    </body>
  </text>
</TEI>
