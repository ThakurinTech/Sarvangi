<TEI xmlns="http://www.tei-c.org/ns/1.0">
  <text>
    <body>
      <div>
        <head>तीसपदी ग्रंथ चिंतांवणी वींनती</head>
        <lg type="[C]">
          <l xml:id="GopS114,1.0">वहला पधारौ ग्रेह हो माह्रा नाथ जी |</l>
          <l xml:id="GopS114,1.0">सुरिजन आवो हो आतम अंगि लगाडौ स्वांमीं |</l>
          <l xml:id="GopS114,1.0">ईअंमीं महारस पावो हो माह्रा नाथ जी |</l>
          <l xml:id="GopS114,1.1">जल अंजुरी जिम जाइ अवध्या पांणीं प्रिथमीं षावै हो |</l>
          <l xml:id="GopS114,1.1">आंवण जांण सास ए पांहुणा अंति उठे चलि जावै हो माह्रा नाथ जी |</l>
          <l xml:id="GopS114,1.2">पूंन्यूं पछैं चंदनीं सोभा दिन दिन कला घटावै हो |</l>
          <l xml:id="GopS114,1.2">सरवर नींर सीर सब जीवै तेल नूं जोति जलावै हो माह्रा नाथ जी |</l>
          <l xml:id="GopS114,1.3">इक सू भर इक षाली घडियां कूवै नीर छिजावै हो |</l>
          <l xml:id="GopS114,1.3">घडियैं घडियैं कहै घडावलि निसदिन घटता जावै हो माह्रा नाथ जी |</l>
          <l xml:id="GopS114,1.4">साकर लूंण गल्या जल मांहे गया ते किम करि पावै हो |</l>
          <l xml:id="GopS114,1.4">कोटि उपाइ करै अपघातक म्रितक बाहुडि नावै हो माह्रा नाथ जी |</l>
          <l xml:id="GopS114,1.5">बै जावै बिरहनि मुरझावै ते दिन नेडूं आवै हो |</l>
          <l xml:id="GopS114,1.5">दादू दींन दयाल रांम बिन जलती कौंण बुझावै हो माह्रा नाथ जी |</l>
          <l xml:id="GopS114,1.6">सूर तेज जिम ओला गलि गया कागद बूंद गलावै हो |</l>
          <l xml:id="GopS114,1.6">भूड भूवन परि मेह पडैं जिम तिम षिण मैं देह ढहावै हो माह्रा नाथ जी |</l>
          <l xml:id="GopS114,1.7">काच ठांमडा जुडै न क्यूं ही तरवर पात झडावै हे |</l>
          <l xml:id="GopS114,1.7">काचा कुंभ पड्या जल माहे बिगसत बार न लावै हो माह्रा नाथ जी |</l>
          <l xml:id="GopS114,1.8">सीत कोट ओसनां पांणीं बाडी फूलि फुलावै हो |</l>
          <l xml:id="GopS114,1.8">रवि उगे तम तार बिलांणां सुपिनां सुष नसावै हो माह्रा नाथ जी |</l>
          <l xml:id="GopS114,1.9">बाजी बुदबुद बादल छाया तरवर छांह ढलावै हो |</l>
          <l xml:id="GopS114,1.9">सीत उ.ख्न बरिषा जिम पलटै छलावा छलि जावै हो माह्रा नाथ जी |</l>
          <l xml:id="GopS114,1.10">छलावा छलि जाइगा सुपिनां बाजी होइ |</l>
          <l xml:id="GopS114,1.10">दादू देषि न भूलिये यहु निज रूप न होइ |</l>
          <l xml:id="GopS114,1.11">त्यौरी तिरवर भोडल चिलवा बिकत जोति चिलकावै हो |</l>
          <l xml:id="GopS114,1.11">बीजल चमका बूंद र गोली गुमटि कहां ठहरावै हो माह्रा नाथ जी |</l>
          <l xml:id="GopS114,1.12">सती सिंगार सूरनां आंगाव लेज को पहरावै हो |</l>
          <l xml:id="GopS114,1.12">रतन जल्या जब जोति घटांणीं अढडी हूं नल हांवै हो माह्रा नाथ जी |</l>
          <l xml:id="GopS114,1.13">षेल बिझांणीं बालक षेलै चित्र चिते रबणावै हो |</l>
          <l xml:id="GopS114,1.13">धूंवां महल मेह धूंवरिना जल फोहा उडि जावै हो माह्रा नाथ जी |</l>
          <l xml:id="GopS114,1.14">नदी नाव तरवर परि पंषी हटवाडा जुडि जावै हो |</l>
          <l xml:id="GopS114,1.14">तीर्थ संग सराइ बास नर पंथी छांहत जावै हो माह्रा नाथ जी |</l>
          <l xml:id="GopS114,1.15">बेगि बटाऊ पंथ सिरि इब बिलंबन कीजै |</l>
          <l xml:id="GopS114,1.15">दादू बैठा क्या करै रांम जपि लीजै |</l>
          <l xml:id="GopS114,1.16">पंथी बासा गोवलि वासा गुढाडा गांव बसावै हो |</l>
          <l xml:id="GopS114,1.16">म्रितक संगि सजन मिलि चाल्या बाहुडि बीषडि जावै हो माह्रा नाथ |</l>
          <l xml:id="GopS114,1.17">कागा रौलि काग करि उडिया बणिजारा लदि जावै हो |</l>
          <l xml:id="GopS114,1.17">पंथि चलंतां साथ मिल्या बहु को केन्ही पीड मिटावै हो माह्रा नाथ जी |</l>
          <l xml:id="GopS114,1.18">दौं लागे पंषी जिम नाठैं को केन्हैं आदि अणावै हो |</l>
          <l xml:id="GopS114,1.18">कटक अली तै आपणीं बुधि बल सब बिसरावै हो माह्रा नाथ जी |</l>
          <l xml:id="GopS114,1.19">बिगसी नाव डूबणैं लागा केन्हूं कौंण तिरावै हो |</l>
          <l xml:id="GopS114,1.19">धाडि पहूंतें धडा धडी सब आप आप कूं जावै हो माह्रा नाथ जी |</l>
          <l xml:id="GopS114,1.20">दादू फूटी नाव समंद मैं सब डूबण लागे |</l>
          <l xml:id="GopS114,1.20">अपणां अपणां जीव ले सब कोई भागे |</l>
          <l xml:id="GopS114,1.21">रसनां रसि कमींन बसि हूवा मरकट स्वादि बंधावै हो |</l>
          <l xml:id="GopS114,1.21">सुक सैं बल नलनी लपटांनां सूर्लभ जोति जलावै हो माह्रा नथ जी |</l>
          <l xml:id="GopS114,1.22">श्रवणां नाद कुरंगा मूवा भमरा बास भुलावै हो |</l>
          <l xml:id="GopS114,1.22">सू का अस्थ स्वांन जिम चूसै आपण मुष तुडावै हो माह्रा नाथ जी |</l>
          <l xml:id="GopS114,1.23">बोझ उतार तप सुवा भाजै मूसा बाति चुरावै हो |</l>
          <l xml:id="GopS114,1.23">अस अगनि मां बाहरि काढै फिरि फिरि आइ जरावै हो माह्रा नाथ जी |</l>
          <l xml:id="GopS114,1.24">मकडी मूंदि जाल मैं बैठी बीजा मां उरझावै हो |</l>
          <l xml:id="GopS114,1.24">कुरंग कूदि फंद मांहैं पडिया बगू सिंधौ र झुलावै हो मांह्रा नाथ जी |</l>
          <l xml:id="GopS114,1.25">कठिन फंध पर्यौ माया कौ तोर्यौ जाइ न तट कैं |</l>
          <l xml:id="GopS114,1.25">नांहरि भजन न साध समागम रह्यौ बीचि ही लटकैं |</l>
          <l xml:id="GopS114,1.26">दादू कहै बूडि रह्या रे बापुरे माया ग्रिह के कूप |</l>
          <l xml:id="GopS114,1.26">मोह्या कनक अरु कांमनीं नांनां बिधि के रुप |</l>
          <l xml:id="GopS114,1.27">काठ पूतली म्रकट जैसैं म्रिगजल देषि डुलावै हो |</l>
          <l xml:id="GopS114,1.27">गुंजा अनल करी कपि बन मैं यौं जीव भ्रंमि भुलावै हो माह्रा नाथ जी |</l>
          <l xml:id="GopS114,1.28">फटक सिला कागद नी सूंडनि हस्ती आप हतावै हो |</l>
          <l xml:id="GopS114,1.28">डाकि पड्या के हरि कूवै मैं ऐसैं यहु डहकावै हो माह्रा नाथ जी |</l>
          <l xml:id="GopS114,1.29">छाया देषि लटूंरा बालक डरपि मरै दुष पावै |</l>
          <l xml:id="GopS114,1.29">काच भवन मैं सुनहां भुसि भुसि आपा पर न लहावै हो माह्रा नाथ जी |</l>
          <l xml:id="GopS114,1.30">सप्त बटाऊ संक्या मूवा रज भुजंग उपजावै हो |</l>
          <l xml:id="GopS114,1.30">षेत बिझूका तरवर छाया मृगा देषि डरावै हो माह्रा नाथ जी |</l>
          <l xml:id="GopS114,1.31">झूठा झिलिमिलि म्रिगजल पांणीं करि लीया |</l>
          <l xml:id="GopS114,1.31">दादू जग प्यासा मरै पसु प्रांणीं पीया |</l>
          <l xml:id="GopS114,2.1">एक बिनांनी रच्या बिनांनं सब अयांन वो आपै जांनं |</l>
          <l xml:id="GopS114,2.1">सत रजत मथैं कीन्हीं माया चारि षांनि बिस्तार उपाया |</l>
          <l xml:id="GopS114,2.1">पंच तत ले कींन्ह बंधांनं पाप पुंनि मांन अभिमांनं |</l>
          <l xml:id="GopS114,2.1">अहंकार कीन्हीं माया मोहू संपति बिपति दीन्हीं सब काहू |</l>
          <l xml:id="GopS114,2.1">भले रे पोच अकुल कुलवंता गुणीं न्रिगुणीं धननी धनवंता |</l>
          <l xml:id="GopS114,2.1">भूषि पियास अनहित हित कीन्हां हेतैं मोर तोर करि लीन्हां |</l>
          <l xml:id="GopS114,2.1">पंच स्वाद ले कीन्हां बंधू बंधे करम ओ आहि अबंध |</l>
          <l xml:id="GopS114,2.1">अवर जीव जंत जे आही संकट सोच बियापै ताही |</l>
          <l xml:id="GopS114,2.1">न्यंद्या अस्तुति मांन अभिमांनं इहि झूठै जीव हत्या गियांनं |</l>
          <l xml:id="GopS114,2.1">बहु बिधि करि संसार भुलावा झूठै दो जगि साच लुकावा |</l>
          <l xml:id="GopS114,2.1">माया मोह धंन जोबनां इन बंधे सब कोइ |</l>
          <l xml:id="GopS114,2.1">झूठे झूठ बियापिया कबीर अलष न लई कोई |</l>
          <l xml:id="GopS114,2.2">झूठनि झूठ साच करि जांनां झूठनि मैं सब साच लुकांनां |</l>
          <l xml:id="GopS114,2.2">धंध बंध कीन्ह बहुतेरा क्रम बिबरजित रहै न नेरा |</l>
          <l xml:id="GopS114,2.2">षट दर्शन आश्रम षट कीन्हां षट रस षाटि कांम रस लीन्हां |</l>
          <l xml:id="GopS114,2.2">चारि बेद छह सास्त्र बषांनैं बिद्या अनंत कथै को जांनैं |</l>
          <l xml:id="GopS114,2.2">तप तीर्थ कीन्हें ब्रत पूजा धर्म नेम दांन पूंनि दूजा |</l>
          <l xml:id="GopS114,2.2">और अगम कीन्हें ब्यौहारा नहीं गमि सूझै वार न पारा |</l>
          <l xml:id="GopS114,2.2">लीला करि करि भेष फिरावा ओट बहुत कछू कहत न आवा |</l>
          <l xml:id="GopS114,2.2">गहन बिंद कछू नहीं सूझै आपुनु गोपि भयौ आगम बूझै |</l>
          <l xml:id="GopS114,2.2">भूलि पर्यौ जिय अधिक डराई रजनीं अंध कूप ह्वै आई |</l>
          <l xml:id="GopS114,2.2">माया मोह उनहि भरपूरी दादूर दांमिनि पवनां पूरी |</l>
          <l xml:id="GopS114,2.2">तरफै बरिषै अषंड धारा रैंनि भांमिनीं भया अंधियारा |</l>
          <l xml:id="GopS114,2.2">तिहि बिवोग तजि भये अनाथा भूलि परे नहीं पांवहि पंथा |</l>
          <l xml:id="GopS114,2.2">बेद न आहि कहूं को मांनैं जांनि बूझि मैं भयो अयांनैं |</l>
          <l xml:id="GopS114,2.2">नट बहु रूप षेलै सब जांनैं कला केर गुन ठाकुर मांनैं |</l>
          <l xml:id="GopS114,2.2">ओ षेलै सब हीं घट मांहीं दूसर कै लेषै कछू नांहीं |</l>
          <l xml:id="GopS114,2.2">जाके गुन सोई पै जांनैं और को जांनैं पार अयांनैं |</l>
          <l xml:id="GopS114,2.2">भले रे पोच औसर जब आवा करि सनमांन पूरिज पावा |</l>
          <l xml:id="GopS114,2.2">दांन पुंनि हम दुंहुं निरासा कब लग रहूं नटारंभ काछा |</l>
          <l xml:id="GopS114,2.2">फिरत फिरत सब चरन तुरांनैं हरि चरित अगम कथै को जांनैं |</l>
          <l xml:id="GopS114,2.2">गंण गंध्रप मुनि अंत न पावा रह्यौ अलष जग धंधै लावा |</l>
          <l xml:id="GopS114,2.2">इहि बाजी सिव बिरंचि भुलांनां और बपुरा को किंचित जांनां |</l>
          <l xml:id="GopS114,2.2">त्राहि त्राहि करि कींन्ह पुकारा राषि राषि सांईं इहि बारा |</l>
          <l xml:id="GopS114,2.2">कोटि ब्रह्मंड गहि दीन्ह फिराई फल कर कीट जनम बहुताई |</l>
          <l xml:id="GopS114,2.2">ईस्वर जोग षरा जब लीन्हां टर्यौ ध्यांन तप षंड न कीन्हां |</l>
          <l xml:id="GopS114,2.2">सिध साधि कउ न थैं कहु कोई मन चित अस्थिर कहु कैसैं होई |</l>
          <l xml:id="GopS114,2.2">लीला अगम कथैं को पारा बस हु समीप कि रहहु निनारा |</l>
          <l xml:id="GopS114,2.2">षग षोज पीछैं नहीं तुव तत अपरंपार |</l>
          <l xml:id="GopS114,2.2">बिन परचै कां जांनियैं कबीर सब झूठे अहंकार |</l>
          <l xml:id="GopS114,2.3">अलष निरंजन लषै न कोई निरभै निराकार है सोई |</l>
          <l xml:id="GopS114,2.3">मुंनि असथूल रूप नहीं रेषा दृष्टि अदृष्टि छिप्यौ नहीं पेषा |</l>
          <l xml:id="GopS114,2.3">अबरन बरन कथ्यौ नहीं जाई सकल अतीत घटि रह्यौ समाई |</l>
          <l xml:id="GopS114,2.3">आदि अंति ताहि नहीं मधे कथ्यौ न जाई आहि अकथे |</l>
          <l xml:id="GopS114,2.3">अपरंपार उपजै नहीं बिनसै जुगति न जांनियें तौ कथियैं कैसैं |</l>
          <l xml:id="GopS114,2.3">जस कथिये तस होत नहीं जस है तैसा सोइ |</l>
          <l xml:id="GopS114,2.3">कहत सुनत सुष ऊपजै कबीर अरु परमारथ होइ |</l>
          <l xml:id="GopS114,2.4">जांनसि नहीं कस कथिसि अयांनां हम निर्गुन तुम सर्गुन जांनां |</l>
          <l xml:id="GopS114,2.4">मति करहींन कवन गुन आही लालच लागि आसिरै रहाई |</l>
          <l xml:id="GopS114,2.4">गुन अरु ग्यांन दोऊ हम हींनां जैसी कुछ बुधि बिचार तस कीन्हां |</l>
          <l xml:id="GopS114,2.4">हम मतिहींन कछू जुगति न आवै जे तुम्ह दरवौं तौ पूरिज न पावै |</l>
          <l xml:id="GopS114,2.4">तुम्हारे चरन कवल मन राता गुन निर्गुन के तुम निजदाता |</l>
          <l xml:id="GopS114,2.4">जहुंवां प्रगटि बजावहु जैसा जस अनभै कथिया तिनि तैसा |</l>
          <l xml:id="GopS114,2.4">बाजै जंत्र नाद धुनि होई जो बजावै सो औरै कोई |</l>
          <l xml:id="GopS114,2.4">बाजी नाचै कौतिग देषा जो नचावै सो किनहूं न पेषा |</l>
          <l xml:id="GopS114,2.4">आप आप थैं जांनियैं है परि नांहीं सोइ |</l>
          <l xml:id="GopS114,2.4">कबीर सुपिनैं केर धन जागत हाथि न होइ |</l>
          <l xml:id="GopS114,2.5">जिनि यहु सुपिनां फुर करि जांनां और सबै दुष आदि न आंनां |</l>
          <l xml:id="GopS114,2.5">ग्यांन हीं न चेतैं नहीं सूता मैं जाग्या बिषहर भैभूता |</l>
          <l xml:id="GopS114,2.5">पारधी बांन रहै सर साधे बिषम बांन मारै बिष बांधें |</l>
          <l xml:id="GopS114,2.5">काल अहेडी संजि सिकारा सावज सुसा सकल संसारा |</l>
          <l xml:id="GopS114,2.5">दावानल अति जरै बिकारा माया मोह रोकि लै जारा |</l>
          <l xml:id="GopS114,2.5">पवन सहाइ लोभ अति भइया जम चरचा चहुं दिसि फिरि गइया |</l>
          <l xml:id="GopS114,2.5">जम के चर चहुं दिसि फिरि लागे हंस पंषेरूवा इब कहां जाइबे |</l>
          <l xml:id="GopS114,2.5">केस गहे कर निसदिन रहई जब धरि ऐंचै तब धरि चहई |</l>
          <l xml:id="GopS114,2.5">कठिन पासि कछू चलै न उपाई जमहु वार सीझे सब जाई |</l>
          <l xml:id="GopS114,2.5">सोई त्रास सुनि रांम न गावै म्रिगतृ.ख्नां झूठी दिन धावै |</l>
          <l xml:id="GopS114,2.5">मृत काल किनहूं नहीं पेषा दुष कूं सुष करि सब हीं लेषा |</l>
          <l xml:id="GopS114,2.5">सुष कर मूल न चीन्हिसि अभागी चीन्हें बिनां रहैं दुष लागी |</l>
          <l xml:id="GopS114,2.5">नीबकीट रस नीब पियारा यौं बिचकूं अंम्रित कहै संसारा |</l>
          <l xml:id="GopS114,2.5">बिष अंमृत एकै करि सांनां जिनि चीन्हां तिन हीं सुष मांनां |</l>
          <l xml:id="GopS114,2.5">अछत राज दिन दिनहि सिराई अंम्रित पर हरि करि बिष षाई |</l>
          <l xml:id="GopS114,2.5">जांनि अजांनि जिन्हैं बिष षावा परे लहरि पुकारहि धावा |</l>
          <l xml:id="GopS114,2.5">बिष के षायें का गुन होई जा बेद न जांनैं परि सोई |</l>
          <l xml:id="GopS114,2.5">मुरछि मुरछि जीव जरि है आसा कांजी अलप बहु षीर बिनासा |</l>
          <l xml:id="GopS114,2.5">तिल सुष कारंनि दुष असमेरू चौरासी लष कीन्हां फेरू |</l>
          <l xml:id="GopS114,2.5">अलप सुष दुष आहि अनंता मन मैंगल भूल्यौ मैमंता |</l>
          <l xml:id="GopS114,2.5">दीपक जोति रहैं इक संगा नैंन नेह मांनूं परहि पतंगा |</l>
          <l xml:id="GopS114,2.5">सुष बिश्रांम किनहूं नहीं पावा परहरि साच झूठ दिन धावा |</l>
          <l xml:id="GopS114,2.5">लालच लागे जनम सिरावा अंतकाल दिन आइ उतरावा |</l>
          <l xml:id="GopS114,2.5">जब लग है यहु निज तन सोई तब लग चेति न देषै कोई |</l>
          <l xml:id="GopS114,2.5">जब निज चलि करि कीया पयांनां भयौ अकाज तब फिरि पछितांनां |</l>
          <l xml:id="GopS114,2.5">म्रिगतृ.ख्नां दिन दिन इसी इब मोहि कछु न सुहाइ |</l>
          <l xml:id="GopS114,2.5">अनेक जतन करि टारियै कबीर करम पासि नहीं जाइ |</l>
          <l xml:id="GopS114,2.6">रे रे मन बुधिवंत भंडारा आप आप हीं करहु बिचारा |</l>
          <l xml:id="GopS114,2.6">कवन सयांन कवन बौराई किहि सुष पइये किहि दुष जाई |</l>
          <l xml:id="GopS114,2.6">कवन हरिष को बिष मैं जांनां को अनहित को हित करि मांनां |</l>
          <l xml:id="GopS114,2.6">कौंन सार को आहि असारा को अनहित को आहि पियारा |</l>
          <l xml:id="GopS114,2.6">कवन साच कवन है झूठा कौंन करू को लागै मीठा |</l>
          <l xml:id="GopS114,2.6">किहि जरिये किहि कीजै अनंदा कवन मुकति को गल के फंदा |</l>
          <l xml:id="GopS114,2.6">रे रे मन मोहि ब्यौरि करि हूं तत बूझूं तोहि |</l>
          <l xml:id="GopS114,2.6">संसै सूल सबै भई कबीर संमझाई कहि मोहि |</l>
          <l xml:id="GopS114,2.7">सुनि हंसा मैं कहूं बिचारी त्रिजुग जोनि सबै अंधियारी |</l>
          <l xml:id="GopS114,2.7">मनिषा जनम उतिम जौ पावा जांन्यूं रांम तौ सयांन कहावा |</l>
          <l xml:id="GopS114,2.7">नहीं चेतै तौ जनम गंवावा पर्यौ बिहांन तब फिरि पछितावा |</l>
          <l xml:id="GopS114,2.7">सुष कर मूल भगति जौ जांनैं तौ और सबै दुष आदिन आंनैं |</l>
          <l xml:id="GopS114,2.7">अंम्रित केवल रांम पियारा और सबै बिष के भंडारा |</l>
          <l xml:id="GopS114,2.7">हरिष आहि जौ रमियैं रांमां और सबै बिसमां के कांमां |</l>
          <l xml:id="GopS114,2.7">सार आहि संगति निरबांनां और सबै असार करि जांनां |</l>
          <l xml:id="GopS114,2.7">अनहित आहि सकल संसारा हित करि जांनियैं रांम पियारा |</l>
          <l xml:id="GopS114,2.7">साच सोई जो थिरहि रहाई उपजै बिनसै झूठ ह्वै जाई |</l>
          <l xml:id="GopS114,2.7">मीठा सो जे सहजैं पावा अति कलेस थैं करू कहावा |</l>
          <l xml:id="GopS114,2.7">नां जरिये नां कीजै मैं मेरा तहां अनंद जहां रांम निहोरा |</l>
          <l xml:id="GopS114,2.7">मुकति सोई जु आपा पर जांनैं सो पद कहा जाहि भरि भुलानैं |</l>
          <l xml:id="GopS114,2.7">प्रांन नांथ जग जीवनां दुर्लभ रांम पियारा |</l>
          <l xml:id="GopS114,2.7">सुत सरीर धन प्रग्रेह कबीर जियरा तरवर पंषि बसेर |</l>
          <l xml:id="GopS114,2.8">रे रे जीय अपनां दुष न संभारा जिहि दुष ब्याप्यौ सब संसारा |</l>
          <l xml:id="GopS114,2.8">माया मोह भूले सब लोई किंचित लाभ मांनिक दीयौ षोई |</l>
          <l xml:id="GopS114,2.8">मैं मेरी करि बहुत बिगूता जननी उदर जनम के सूता |</l>
          <l xml:id="GopS114,2.8">बहुतैं रूप भेष बहु कीन्हां जुह्रा मरण क्रोध तन षीनां |</l>
          <l xml:id="GopS114,2.8">उपजै बिनसै जोनि फिराई सुष कर मूल न पावै चा ही |</l>
          <l xml:id="GopS114,2.8">दुष संताप कलेस बहु पावै सो न मिलै जे जरत बुझावै |</l>
          <l xml:id="GopS114,2.8">जिहि हित जीव राषि है भाई सो अनहित ह्वै जाइ बिलाई |</l>
          <l xml:id="GopS114,2.8">मोर तोर करि जरै अपारा म्रिगत्रि.ख्नां झूठी संसारा |</l>
          <l xml:id="GopS114,2.8">माया मोह झूठ रह्यौ लागी का भयौ इहां का ह्वै है आगी |</l>
          <l xml:id="GopS114,2.8">कछ कछू चेति देषि जिय अब हीं मनिषा जनम न पावै कबहूं |</l>
          <l xml:id="GopS114,2.8">सार आहि जे संगि पियारा जब चेतै तब हीं उजियारा |</l>
          <l xml:id="GopS114,2.8">त्रिजुग जोनि जे आहि अचेता मनिषा जनम भयौ चित चेता |</l>
          <l xml:id="GopS114,2.8">आतमां मुरछि मुरछि जरि जाई पिछले दुष कहतां न सिराई |</l>
          <l xml:id="GopS114,2.8">सोई त्रास जे जांनैं हंसा तौ अजहूं जीव न करै संतोसा |</l>
          <l xml:id="GopS114,2.8">भौसागर अतिवार न पारा ता तिरिबेका करहु बिचारा |</l>
          <l xml:id="GopS114,2.8">जा जल कौ आदि अंति नहीं जांनियैं ताकौ डर काहे नहीं मांनियैं |</l>
          <l xml:id="GopS114,2.8">को बोहिथ को षेवट आही जिहि तिरिये सो लीजै चा ही |</l>
          <l xml:id="GopS114,2.8">संमझि बिचारि जीव जब देषा यहु संसार सुपिन करि लेषा |</l>
          <l xml:id="GopS114,2.8">भई बुधि कछू ग्यांन निहारा आप आप हीं कीया बिचारा |</l>
          <l xml:id="GopS114,2.8">आप न मैं जे रह्या संमाई नेडै दूरि कथ्या नहीं जाई |</l>
          <l xml:id="GopS114,2.8">ताके चीन्हें परचौ पावा भई समझि तासूं ल्यौ लावा |</l>
          <l xml:id="GopS114,2.8">भाव भगति हित बोहिथा सतगुर षेवनहार |</l>
          <l xml:id="GopS114,2.8">अलप उदिक तब जांनियैं कबीर गोपद षुर बिस्तार |</l>
        </lg>
      </div>
    </body>
  </text>
</TEI>
