<TEI xmlns="http://www.tei-c.org/ns/1.0">
  <text>
    <body>
      <div>
        <head>मनसा गावत्री</head>
        <lg type="[C]">
          <l xml:id="GopS84,1.0">मेरी मनसा अंमर भई |</l>
          <l xml:id="GopS84,1.0">यह नित नई मनोरथ भोगी जड पाता लगई |</l>
          <l xml:id="GopS84,1.1">देह बिवोग बिवोग नया कौ अघट एक रस रीति |</l>
          <l xml:id="GopS84,1.1">जिहि जिहि जोनि तहीं तहीं आगैं हठि बांधत दृढ प्रीति |</l>
          <l xml:id="GopS84,1.2">बीज अषीज बज कौ कणिका ब्यापि रह्यौ संसार |</l>
          <l xml:id="GopS84,1.2">अगरदास थावर जंगम मैं सब याकौ बिस्तार |</l>
          <l xml:id="GopS84,2.0">माधौ नैंक हट कौ गाइ |</l>
          <l xml:id="GopS84,2.0">भ्रंमत निसबासुरि अपंथ पंथ अगह गही नहीं जाइ |</l>
          <l xml:id="GopS84,2.1">छुधित अति न अघात क्यूं हूं निगम दुर्म दलि षाइ |</l>
          <l xml:id="GopS84,2.1">अष्टदस घट नीर निजवति तउ न त्रिषा बुझाइ |</l>
          <l xml:id="GopS84,2.2">छहूं रस जे धरूं आगैं तऊ गंध न सुहाइ |</l>
          <l xml:id="GopS84,2.2">और अहित अभछि भछिता गिरा बरनीं न जाइ |</l>
          <l xml:id="GopS84,2.3">ब्यौम धर्निधि सैल कांनन इते चरि न अघाइ |</l>
          <l xml:id="GopS84,2.3">दिन चतुर दस षेत षूंदत सुया कहां समाइ |</l>
          <l xml:id="GopS84,2.4">नील षुर उर अरु न अतिसै सिंग सेत सुभाइ |</l>
          <l xml:id="GopS84,2.4">धीठ निडर न डरत काहू त्रिजुग ह्वै समुदाइ |</l>
          <l xml:id="GopS84,2.5">हये बिधि नष दलन दांनव सुर निसी सच ढाइ |</l>
          <l xml:id="GopS84,2.5">रचि बिरचि मुष भूंह छबिलै चपल चित चुराइ |</l>
          <l xml:id="GopS84,2.6">नारदादि सुकादि सनकस थकै करत उपाइ |</l>
          <l xml:id="GopS84,2.6">ताहि अति सठ सूर अब कहि क्यूं बस कै चराइ |</l>
          <l xml:id="GopS84,3.0">माधौ जू मेरी एक गाइ |</l>
          <l xml:id="GopS84,3.0">अब आजु ते आपु आगै दै लै आइबी चराइ |</l>
          <l xml:id="GopS84,3.1">है अति हरिहाई हटकत हूं बहुत अमारग जाति |</l>
          <l xml:id="GopS84,3.1">फिरत बेद बनरूष उपारत सब दिन अरु सब राति |</l>
          <l xml:id="GopS84,3.2">हितु करि हिलै लेहु प्रिथीपति अपनैं गोधन मांह |</l>
          <l xml:id="GopS84,3.2">सुष सोऊं सुनि बचन तुम्हारौ देहु दींन कूं बांह |</l>
          <l xml:id="GopS84,3.3">निषरक कौ सूरदासहि प्रभु जिनि पूछहु फुनि फेरि |</l>
          <l xml:id="GopS84,3.3">मनु ममता रुचि सूं रषवारी पहलैं लेहु नबेरि |</l>
          <l xml:id="GopS84,4.0">अवधू कांमधेन गहि बांधी रे |</l>
          <l xml:id="GopS84,4.0">भांडा भंजन करै सबहि नर का कछू न सूझै आंधी |</l>
          <l xml:id="GopS84,4.1">जौ ब्यावै तौ दूध न देई ग्याभण अंमृत सरवैं |</l>
          <l xml:id="GopS84,4.1">कौली घाल्यां बीडरि चालै ज्यूं घेरूं त्यूं दरवैं |</l>
          <l xml:id="GopS84,4.2">तिहि धेन थैं इंछ्या पूगी पाकडि षूंटै बांधी |</l>
          <l xml:id="GopS84,4.2">ग्वाडा मांहैं आंनद उपनौं षूंटै दोउ षाधी |</l>
          <l xml:id="GopS84,4.3">साई माइ सास पुनि साई साई घर की नारी |</l>
          <l xml:id="GopS84,4.3">कहै कबीर परमपद पाया संतौ लेहु बिचारी |</l>
          <l xml:id="GopS84,5.0">अवधू कांमधेनि गहि राषी |</l>
          <l xml:id="GopS84,5.0">बसि कीन्हीं तब अंमृत सरवैं आगैं चारि न नाषी |</l>
          <l xml:id="GopS84,5.1">पोषतां पहली उठि गरजै पाछैं हाथि न आवै |</l>
          <l xml:id="GopS84,5.1">भूषी भली दूध नित दूणां यौं या धेन दुहावै |</l>
          <l xml:id="GopS84,5.2">ज्यूं ज्यूं षींण पडै त्यूं दूझै मुकती मेल्यां मारै |</l>
          <l xml:id="GopS84,5.2">घाटा रोकि घेरि घरि आंणीं बांधी कारिज सारै |</l>
          <l xml:id="GopS84,5.3">सहजैं बांधी कदेन छूटै करम बंधन छुटि जाई |</l>
          <l xml:id="GopS84,5.3">काटि करम सहज सूं बांधी सहजैं मांहि समाइ |</l>
          <l xml:id="GopS84,5.4">छिन छिन मांहि मनोरथ पूरै दिन दिन होइ अनंदा |</l>
          <l xml:id="GopS84,5.4">दादू देषत सोई पावै कलि अजरांवर कंदा |</l>
          <l xml:id="GopS84,6.0">गावडी राषौ हरि हावडी करती बरजौ राति पसर ऊछरती |</l>
          <l xml:id="GopS84,6.1">अहनिसि षेत पराया षाइ नीसरि जाइ बडी हरि हाइ |</l>
          <l xml:id="GopS84,6.2">बाछा बाछी लीयां संगि धावै माहैं सांड दडू कतौ आवै |</l>
          <l xml:id="GopS84,6.3">जैनीं जूं तौ न्यांणौ तोडै लाता मारि दुहांवणौं फोडै |</l>
          <l xml:id="GopS84,6.4">ठीगै मारी सो पसवावै षूंटै बांधी धेन दुहावै |</l>
          <l xml:id="GopS84,6.5">अंम्रित सरवै भूषा मरती जांणम तद्यौ जैंठै पहली चरती |</l>
          <l xml:id="GopS84,6.6">बषनौं घेरि घारि घरि आंणैं नीसरि जाइ सु परमेस्वर जांणैं |</l>
          <l xml:id="GopS84,7.0">बांधौ बांधौ बछरा पीवौ पीवौ षीरं कलि अजरांवर होइ सरीरं |</l>
          <l xml:id="GopS84,7.1">आकास धेनु बछा जाया तिनीं धेनि कै पूंछन पाया |</l>
          <l xml:id="GopS84,7.2">बारह बछा सोलह गाई धेनि दुहावत रैंनि बिहाई |</l>
          <l xml:id="GopS84,7.3">अचरा चरै धेनि कटला न षाई पांच ग्वाल्यां कूं मारण धाई |</l>
          <l xml:id="GopS84,7.4">इहि धेनि काहू धजु मीठा पीवै गोरषनाथ गगन बईठा |</l>
          <l xml:id="GopS84,8.0">गाइत्री अजपा कथूं सुणि सिधा भए अपार |</l>
          <l xml:id="GopS84,8.0">किंचित रस हिरदै रहै ताका सेवग सब संसार |</l>
          <l xml:id="GopS84,8.1">हंस चढी मुष सारदा नेत्र दृष्टि बिसाल |</l>
          <l xml:id="GopS84,8.1">जाकै रूप बरण गुण क्या कथूं घर तजि चले भुवाल |</l>
          <l xml:id="GopS84,8.2">अमीं महारस थनि चुवै रवि ससि तपै लिलाट |</l>
          <l xml:id="GopS84,8.2">जाकी पूंछ गहैं बैकुठ पद पवन सवारै बाट |</l>
          <l xml:id="GopS84,8.3">महापुरिष घरि संचरै अनत नहीं यहु माइ |</l>
          <l xml:id="GopS84,8.3">फिरि बांधी कालहि चरै नातरि भूषी जाइ |</l>
          <l xml:id="GopS84,8.4">पसु गाइ बांधी चरै वा गाइ स्यंघ गरासै जाइ |</l>
          <l xml:id="GopS84,8.4">तिहूं लोक मैं संवरै अचर चरै वहु गाइ |</l>
          <l xml:id="GopS84,8.5">ब्रह्मा ले संझ्या थपी काजी थपी निमाज |</l>
          <l xml:id="GopS84,8.5">पुरिष भए जिनि दुहि पाई तिन सब सिधि हूवा काज |</l>
          <l xml:id="GopS84,8.6">हिंदू तौ पालि न सकी तुरक न सकी षाइ |</l>
          <l xml:id="GopS84,8.6">षद दर्शन थैं चापरी लषी न बंधी जाइ |</l>
          <l xml:id="GopS84,8.7">हिंदू लषी न रांम कहि तुरकूं लषी न षुदाइ |</l>
          <l xml:id="GopS84,8.7">गावत्री अजपा बिषम गुपत गही नहीं जाइ |</l>
          <l xml:id="GopS84,8.8">रवि का तेज न संचरै नां चंद्रमां चकोर |</l>
          <l xml:id="GopS84,8.8">प्रगट होइ तौ पाइये बसै अंधारै घोर |</l>
          <l xml:id="GopS84,8.9">अनंत सिधूं मैं प्रगटी गुपत रही संसार |</l>
          <l xml:id="GopS84,8.9">स्वर्ग म्रित पाताल है निराकार आकार |</l>
          <l xml:id="GopS84,8.10">कहि प्रिथीनाथ ए कठिन पद बिन संग्रांमैं जूझ |</l>
          <l xml:id="GopS84,8.10">संमझे कू दर्शन न हुवा कलपत मूये अबूझ |</l>
        </lg>
      </div>
    </body>
  </text>
</TEI>
