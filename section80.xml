<TEI xmlns="http://www.tei-c.org/ns/1.0">
  <text>
    <body>
      <div>
        <head>मन की मूल तिथि बिश्रांम का बिचार कौं अंग उपदेश चिंतावनी</head>
        <lg type ="[Ś]"> 
          <l xml:id="GopS80,1">एक राज छोडि करि जोगी हूए एक जोग छोडि घरवासं |</l>
          <l xml:id="GopS80,1">हस्ती छूटा बन कूं जावै स्वांन करंक के पासं |</l>
          <l xml:id="GopS80,2">मन मनसा का भाव है अंति फलैगा सोइ |</l>
          <l xml:id="GopS80,2">जब दादू बानिक बन्यां तब आसै आसं न होइ |</l>
          <l xml:id="GopS80,3">जप तप करनीं करि गए श्रगि पहूंते जाइ |</l>
          <l xml:id="GopS80,3">दादू मन की बासनां नरकि पडे फिरि आइ |</l>
          <l xml:id="GopS80,4">पाका काचा ह्वै गया जीत्या हारै डाव |</l>
          <l xml:id="GopS80,4">अंतकालि गाफिल भया दादू फिसले पाव |</l>
          <l xml:id="GopS80,5">कबीर मन पंषी भया बहुत चढ्या आकासि |</l>
          <l xml:id="GopS80,5">उहां हीं थैं गिरि पड्या मन माया कै पासि |</l>
          <l xml:id="GopS80,6">कबीर काटी कूटीम बली छींकै धरी चहोडि |</l>
          <l xml:id="GopS80,6">कोई एक अषिर मनि बस्या दह मैं पडी बहोडि |</l>
          <l xml:id="GopS80,7">दादू अजहूं साल है संमझि देषि मन मांहि |</l>
          <l xml:id="GopS80,8">कबीर मृतक कूं धीजूं नहीं मेरा मन बीहै |</l>
          <l xml:id="GopS80,8">बाजै बाव बिकार की भी मूवा जीवै |</l>
          <l xml:id="GopS80,9">मूवा मन हम जीवत देष्या जैसैं मडहट भूत |</l>
          <l xml:id="GopS80,9">मूंवां पीछैं उठि उठि लागै ऐसा मेरा पूत |</l>
          <l xml:id="GopS80,10">मुये सरीषे ह्वै रहे जीवण की क्या आस |</l>
          <l xml:id="GopS80,10">दादू रांम बिसारि करि बांछैं भोग बिलास |</l>
          <l xml:id="GopS80,11">भावै जाइ बन षंडि रहै गिरि सिरि आसंणं मंडै |</l>
          <l xml:id="GopS80,11">भावै षोदि गुफा मैं पैसै परि जगंनाथ मन भंडै |</l>
          <l xml:id="GopS80,12">ददू जीवै पलक मरतां कलप बिहाइ |</l>
          <l xml:id="GopS80,12">दादू यहू मन मसकरा जिनि कोई पतियाइ |</l>
          <l xml:id="GopS80,13">निहिचल करतां जुग गए चंचल बही होइ |</l>
          <l xml:id="GopS80,13">दादू पसरै पलक मैं यहु मन मारै मोहि |</l>
          <l xml:id="GopS80,14">दादू यहु मन मींड का जल सूं जीवै सोइ |</l>
          <l xml:id="GopS80,14">दादू यहु मन रिंद है जिनि र पतीजै कोइ |</l>
          <l xml:id="GopS80,15">दादू मांहैं सूषिम ह्वै रहै बाहरि पसारै अंग |</l>
          <l xml:id="GopS80,15">पवन लागि पौढा भया काला नाग भुवंग |</l>
          <l xml:id="GopS80,16">मन मनसा दोऊ बसि कीये काया गुण नर जीव |</l>
          <l xml:id="GopS80,16">जगंनाथ कांमणि कनक मिले होइ सर जीव |</l>
          <l xml:id="GopS80,17">सूई ज्यूं निहचल चलैं चंबक देषि पषांण |</l>
          <l xml:id="GopS80,17">यौं जगंनाथ कांमणि कनक देषत जगैं परांण |</l>
          <l xml:id="GopS80,18">सिव सकती सूं रूसि करि ध्यांन धरै बन मांहि |</l>
          <l xml:id="GopS80,18">माया भीलणि देषतां मन जीया छिन मांहि |</l>
          <l xml:id="GopS80,19">ईस्वर जोग षरा जब लीन्हां टर्यौ ध्यांन तप षंड न कीन्हां |</l>
          <l xml:id="GopS80,19">सिध साधिक उन थैं कहु कोई मन चित अस्थिर कहु कैसैं होइ |</l>
          <l xml:id="GopS80,20">पारास्वर की सकति का बल कछु कह्या न जाइ |</l>
          <l xml:id="GopS80,20">मूवा जीया पलक मैं मन माया घरि आइ |</l>
          <l xml:id="GopS80,21">पहली ग्यांन दिढाइ करि साध मता की बात |</l>
          <l xml:id="GopS80,21">पीछैं उलझ्यौ गुंमट मैं देषौ मन की घात |</l>
          <l xml:id="GopS80,22">देह बिदेही तप कीया ब्रह्म बन मैं जाइ |</l>
          <l xml:id="GopS80,22">पुत्री देषी नैंन भरि पल मैं जीया आइ |</l>
          <l xml:id="GopS80,23">बिल मंगल बन मांहैं बैठा नांव निरंजन लेवै |</l>
          <l xml:id="GopS80,23">माया देषी नैंन भरि कैठैं कैठैं होवै |</l>
          <l xml:id="GopS80,24">उदाल करषी स्वर हरि भजैं जोरि तप हैरांन |</l>
          <l xml:id="GopS80,24">बिंद गया तौ जांण दे पणि देषौ मन का ग्यांन |</l>
          <l xml:id="GopS80,25">पांचूं इंद्री मत थिर मनसा भजन सील सत कीया |</l>
          <l xml:id="GopS80,25">पिंगुल कीन्हीं नाय का मूवा पल मैं जीया |</l>
          <l xml:id="GopS80,26">पंडित पूरा बुधि बल सुरा देषौ वा का हीया |</l>
          <l xml:id="GopS80,26">अगनि हुतासंन आपा होम्यां मन थिति दूंम घरि दीया |</l>
          <l xml:id="GopS80,27">यहु मन पंगुल पंच दिन सब किसहीं का होइ |</l>
          <l xml:id="GopS80,27">दादू उतरि अकास तैं धरती आया सोइ |</l>
          <l xml:id="GopS80,28">कबीर वो मन कत गया जो मन होता काल्हि |</l>
          <l xml:id="GopS80,28">दूगर बूठा मेह ज्यूं गयौ निवांणां चालि |</l>
          <l xml:id="GopS80,29">उपजी होइ तौ मन क्यूं भाजै पांहण लिष्या सु सारं |</l>
          <l xml:id="GopS80,29">मेढ्रया मिटै न भीज्या बिनसै ऐसा तत बिचारं |</l>
          <l xml:id="GopS80,30">ऐसा कोई एक मन मरै सुजीवै नांहि |</l>
          <l xml:id="GopS80,30">दादू ऐसे बहुत हैं फिरि आवैं कलि मांहि |</l>
          <l xml:id="GopS80,31">धंनि जु निकस्या धूंम ज्यूं रह्या सुंनि करि सीर |</l>
          <l xml:id="GopS80,31">रजब तीर कमांन ज्यूं निकसि फिरैं बहु बीर |</l>
          <l xml:id="GopS80,32">निसरैं पणि बिसरैं नहीं तौ नीसरि जे कांइ |</l>
          <l xml:id="GopS80,32">पहली षाइ उषाल करि पीछैं लीजै नांहि |</l>
          <l xml:id="GopS80,33">रजब त्यागी घर घणि परनारी न सुहाइ |</l>
          <l xml:id="GopS80,33">अहि अपणीं तजि कांचुली का की पहरै जाइ |</l>
          <l xml:id="GopS80,34">देषा देषी सब चले पारि न पहुंच्या जाइ |</l>
          <l xml:id="GopS80,34">दादू आसंनि पहल कै फिरि फिरि बैठे आइ |</l>
          <l xml:id="GopS80,35">कबीर देषा देषी पाकडै जाइ अपरचै छूटि |</l>
          <l xml:id="GopS80,35">बिरला कोई ठाहरैं सतगुर सांमहीं मूठि |</l>
          <l xml:id="GopS80,36">कबीर देषा देषी भगति है कदे न चढई रंग |</l>
          <l xml:id="GopS80,36">बिपति पड्यां यौं छाडि सी ज्यूं कंचुली भुवंग |</l>
          <l xml:id="GopS80,37">जब लग ल्यौ लागत नहीं बेध तही रहिं हीर |</l>
          <l xml:id="GopS80,37">देषा देषी कहि क्यूं बनैं भाव भगति गंभीर |</l>
          <l xml:id="GopS80,38">बदे सिर मंतां सदा बैरागी सास्त्र बैरागी पंडिता |</l>
          <l xml:id="GopS80,38">बाल कंन्यां बृध बैरागी ग्यांन बैरागी राजा भरथरी |</l>
          <l xml:id="GopS80,39">मन बैरागी धुंधूकार सोग बैरागी क्रोध अपार |</l>
          <l xml:id="GopS80,39">पेट बैरागी कांधै भार ग्यांन बैरागी त्रिभुवन सार |</l>
          <l xml:id="GopS80,40">सोग बिपति त्रास बैराग ग्यांन भजै तौ पूरण भाग |</l>
          <l xml:id="GopS80,41">दादू आपा उरझें उरझिया दीसै सब संसार |</l>
          <l xml:id="GopS80,41">आपा सुरझें सुरझिया यहु गुर ग्यांन बिचार |</l>
          <l xml:id="GopS80,42">दादू अंतरि सुरझै समझि करि फिरि न अरूझै जाइ |</l>
          <l xml:id="GopS80,42">बाहरि सुरझै देषतां बहुरि अरूझै आइ |</l>
          <l xml:id="GopS80,43">भवरा छेदै का ठकूं पहुपैं पास्या आइ |</l>
          <l xml:id="GopS80,43">जैमल जासूं मन मिलै ताकै हाथि बिकाइ |</l>
          <l xml:id="GopS80,44">जैमल काठ कवल भैंरा तजै निरबंधण ल्यौ लाइ |</l>
          <l xml:id="GopS80,44">सूषि मोटा परहरै तौ मन कहीं न जाइ |</l>
          <l xml:id="GopS80,45">स्वांग सती का पहरि करि करै कुटंब का सोच |</l>
          <l xml:id="GopS80,45">बाहरि सूरा देषिये दादू भीतरि पोच |</l>
          <l xml:id="GopS80,46">तीर तुपक चहुं दिसि बहैं बिगरि जाइगा चांम |</l>
          <l xml:id="GopS80,46">मरदहुं के मैदांन मैं कायर का क्या कांम |</l>
          <l xml:id="GopS80,47">बिन उपजणि बैरागयौं ज्यूं कायर रिण मांहि |</l>
          <l xml:id="GopS80,47">अणीं जुड्या पग डगमगै फिरि आंवैं कुल मांहि |</l>
          <l xml:id="GopS80,48">मनसा बाचा ऊपजै बैराग दसा मन मांहि |</l>
          <l xml:id="GopS80,48">सूर बीर जगनाथ सो छत्रपती तहां जांहि |</l>
          <l xml:id="GopS80,49">सूरा चढि संग्रांम कूं पाछा पग क्यूं देइ |</l>
          <l xml:id="GopS80,49">साहिब लाजै भाजतां ध्रिग जीवन दादू तेह |</l>
          <l xml:id="GopS80,50">जे निकसै संसार थैं सांईं की दिसि धाइ |</l>
          <l xml:id="GopS80,50">जे कबहूं दादू बाहुडै तौ पीछैं मार्रया जाइ |</l>
          <l xml:id="GopS80,51">आघा चलि पीछा फिरै ताका मुहम दीठ |</l>
          <l xml:id="GopS80,51">दादू देषें दोइ दल दे करि भागै पीठि |</l>
          <l xml:id="GopS80,52">दादू मरणां मांडि करि रहै नहीं ल्यौ ला |</l>
          <l xml:id="GopS80,52">कायर भाजै जीव ले आरणि छाड्रयें जाइ |</l>
          <l xml:id="GopS80,53">इन कौं लो द्यौं नां बणैं साहिब जी की सौंह |</l>
          <l xml:id="GopS80,53">साध सती अर सूर का दई फेरी मौंह |</l>
          <l xml:id="GopS80,54">कबीर तूटी बरत अकास थैं कोई न सकै झड झेल |</l>
          <l xml:id="GopS80,54">साध सती अर सूर का अणीं ऊपिला षेल |</l>
          <l xml:id="GopS80,55">सूर सती एकै पलक छाडै तन की आस |</l>
          <l xml:id="GopS80,55">कहि जगजीवनदास कूं जलनां बारह मास |</l>
          <l xml:id="GopS80,56">कबीर जिहि घटि जांण बिनांण तिहि घटि आवटणां घणां |</l>
          <l xml:id="GopS80,56">बिण षंडै संग्रांम नित उतिम न सूं झूझणां |</l>
          <l xml:id="GopS80,57">कबीर जांण भगत का नित मरण अणजांणें का राज |</l>
          <l xml:id="GopS80,57">सर अपसर संमझै नहीं पेट भरण सूं काज |</l>
          <l xml:id="GopS80,58">फरीदा जिन्हि तुछु न बुझिया तिन सुष रैंनि बिहाइ |</l>
          <l xml:id="GopS80,58">मैं र अबुझी बुझिया चपरिई बलाइ |</l>
          <l xml:id="GopS80,59">कबीर अणरता सुषि सोवणां रतै नींद न आइ |</l>
          <l xml:id="GopS80,59">ज्यूं जल तूटै मंछली यौ बेलंतां बिहाइ |</l>
          <l xml:id="GopS80,60">जब मन वैसा होइगा तब कहियेगी बात |</l>
          <l xml:id="GopS80,60">अब तौ मन पांनीं भयौ सब रंग मैं मिलि जात |</l>
          <l xml:id="GopS80,61">पांवैंहिगे उस ठौर कूं लंघैंगे यहु घाट |</l>
          <l xml:id="GopS80,61">दादू क्या कहि बोलिये अजहूं बिचिहीं बाट |</l>
          <l xml:id="GopS80,62">कबीर पहुंचैंगे तौ कहैंगे अंमडैंगे उस ठांइ |</l>
          <l xml:id="GopS80,62">अजहूं भेला समंद मैं बोलि बिगूचै कांइ |</l>
          <l xml:id="GopS80,63">भिरकंण संदीब षुरी न उरवार न पार |</l>
          <l xml:id="GopS80,63">न लाहू लहरंनि मैं न तिडनां पातालि |</l>
          <l xml:id="GopS80,64">बिज बदल ऐंबाव द्रिजमल हरी लगियां |</l>
          <l xml:id="GopS80,64">सधर सौं हां जाव बेडी दुबण नांहि भौ |</l>
          <l xml:id="GopS80,65">जे तूं तारो पांण तां भी पुछि तिडंनि कल |</l>
          <l xml:id="GopS80,65">तहूं घणां सुजांण वंजी कपर आहला |</l>
          <l xml:id="GopS80,66">पषरियां द्रिजंन्हि भौ भलां हीं न लहै |</l>
          <l xml:id="GopS80,66">जिते साथ मुसंनि अजे सुलक न लंघियौ |</l>
          <l xml:id="GopS80,67">दादू लंघण के लहु घणां कपर चाटूं डीन्ह |</l>
          <l xml:id="GopS80,67">अला पांधी पंध मैं बीहंदा आहींन |</l>
          <l xml:id="GopS80,68">मर्द मदां"र् कि जन जनां अंत कालि कहैंगे बाबा |</l>
          <l xml:id="GopS80,68">जब पहुंचैगा पौहनां |</l>
          <l xml:id="GopS80,69">मारग बिष मांधार परि बिचि दूतनि की मार |</l>
          <l xml:id="GopS80,69">जगंनाथ पहुचै तबै लै लागै इकतार |</l>
          <l xml:id="GopS80,70">नजरि न रहिये नांनका रहिया बारि बरजि |</l>
          <l xml:id="GopS80,70">नजरि बिचारी क्या करै जे षधा लोडै रजि |</l>
          <l xml:id="GopS80,70">रजि षाइ जे पंचे मारै गुर मुषि रहै सहजि |</l>
          <l xml:id="GopS80,70">भरिया भांडा भावदा भौ बिचि रषै कजि |</l>
          <l xml:id="GopS80,70">साहिब दै दरि हछा पुणियैं छूटौगे कि तपजि |</l>
          <l xml:id="GopS80,70">घणीं निहंपकि नांनका जांझ्यं झपई दरि वजि |</l>
          <l xml:id="GopS80,71">कूबा काचा भगत का आठूं पहर उदेग |</l>
          <l xml:id="GopS80,71">करणीं चालै पहल की करै पुरांणां नेग |</l>
          <l xml:id="GopS80,72">तारे जियें तरे जम प सायेम मोलिया |</l>
          <l xml:id="GopS80,72">पटू मल जाये तैं सचे दीयांण मैं |</l>
          <l xml:id="GopS80,73">जिन्हीं कमें नांहि गुण ते कमडे निवारि |</l>
          <l xml:id="GopS80,73">मति सरमीं दाथी पवै रबांणें दरबारि |</l>
          <l xml:id="GopS80,74">कूडे मकरि कूडियां सचे सांई सांण |</l>
          <l xml:id="GopS80,74">तोडीं दो घरु बषुरी बोडीं ईदो पांण |</l>
          <l xml:id="GopS80,75">सचा सांईं सचु पियारा तासूं कूंड न षेली |</l>
          <l xml:id="GopS80,75">जंगल बिचि बसेरा होसी तिथि न कोई बेली |</l>
          <l xml:id="GopS80,76">तोबह करींन बाहुडे बाहुडि तोब करींन |</l>
          <l xml:id="GopS80,76">के ही सादी हठ मैं रघी उजाडीन |</l>
          <l xml:id="GopS80,77">पाप कमावै बारंबार अहटै नांहीं एक लगार |</l>
          <l xml:id="GopS80,77">जाट गंदौडा षा तौ जाइ त्राहि तो बातौ ह्वै न सहाइ |</l>
          <l xml:id="GopS80,78">पंजैं सुबैं तुल हडागा फिल छो न बधोइ |</l>
          <l xml:id="GopS80,78">जडीं लहरीं गड थई तडीं संभार्यौइ |</l>
          <l xml:id="GopS80,79">जे तुल तुटौ तुल हडै सायर मंझ थयांह |</l>
          <l xml:id="GopS80,79">तौ करि बांहां पांणे चियां मकरि सद बियांह |</l>
          <l xml:id="GopS80,80">भोरी भगौ जति मांणिक असा रे पई |</l>
          <l xml:id="GopS80,80">कोहन रूंनौं तति तूं बेऊ गचो हथि करि |</l>
          <l xml:id="GopS80,81">भोरी भगौ जाव मांनिक असा रे पई |</l>
          <l xml:id="GopS80,81">सुरी सराफी आव बेई गचो हथि करि |</l>
          <l xml:id="GopS80,82">दादू सब काहू कै होत है तन मन पसरै जाइ |</l>
          <l xml:id="GopS80,82">ऐसा कोई एक है उलटा मांहि समाइ |</l>
          <l xml:id="GopS80,83">क्यूं करि उलटा आणियैं पसरि गया मन फेरि |</l>
          <l xml:id="GopS80,83">दादू डोरी सहज की यूं आणैं घरि घेरि |</l>
          <l xml:id="GopS80,84">पिड चलंतां सब को देषै प्रांण चलंतां बिरला |</l>
          <l xml:id="GopS80,84">प्रांण चलंतां जे नर देषै तास गुरू मै चेला |</l>
          <l xml:id="GopS80,85">मन जाइ परि मैं नहीं जांउं |</l>
          <l xml:id="GopS80,85">ताथैं गझरष मेरा नांउं |</l>
          <l xml:id="GopS80,86">कबीर काया देवल मन धजा बिषै लहरि फर राइ |</l>
          <l xml:id="GopS80,86">मन चाल्यां देवल चलै ताकौ सर्बस जाइ |</l>
          <l xml:id="GopS80,87">प्रिथीनाथ साची जुगति बिण झूठे सबै उपाइ |</l>
          <l xml:id="GopS80,87">इंद्री बंधी क्या करै जै प्रांण पुरिस चलि जाइ |</l>
          <l xml:id="GopS80,88">मन मैं धोषा इंद्री कसैं रांडी कै डरि बंनषंड बसैं |</l>
          <l xml:id="GopS80,88">उमटै बिंद मूल नहीं रहै फाटै को पीरा त्यूं बहै |</l>
          <l xml:id="GopS80,89">परम हंस कूं चीन्हैं नांहि इंद्री बंधि चले बनमांहि |</l>
          <l xml:id="GopS80,90">मुष सूं माता मन मैं राता कहै बिष अंमृत करि षाता |</l>
          <l xml:id="GopS80,90">मूंड मुडाइ करै हरि हाई यहु तौ भगति न होइ रे भाई |</l>
          <l xml:id="GopS80,90">घट मैं कांम क्रोध की घाई माता गिणैं न बहनीं बाई |</l>
          <l xml:id="GopS80,91">आंष्यौं ऐंन अनंग मघ मुष सूं बाई मात |</l>
          <l xml:id="GopS80,91">मन सूं मिहरी करि गया रजब मन की घात |</l>
          <l xml:id="GopS80,92">मा बेठी मन कै नहीं बाई बहण न कोइ |</l>
          <l xml:id="GopS80,92">जन रजब पसु की बिरति सब करि देषै जोइ |</l>
          <l xml:id="GopS80,93">माइ बहन मुष सेती कहै मांहैं बिरति पसू की रहै |</l>
          <l xml:id="GopS80,93">बिषिया भुगतै बहु बिधि भोग मूरिष कहैं हम साधै जोग |</l>
          <l xml:id="GopS80,94">चैंन बिषै रत प्रांणियां नांनां भांति अनंत |</l>
          <l xml:id="GopS80,94">इसी कमाई करत हैं तूं जांणैं भगवंत |</l>
          <l xml:id="GopS80,95">कबीर जैसी उपजै पेड थैं ऐसी निबहै वोडि |</l>
          <l xml:id="GopS80,95">पैकौ पैकौ जोडतां जुडिसी लाष करोडि |</l>
          <l xml:id="GopS80,96">कबीर गिरही तौ चिंता घणीं बैरागी तौ भीष |</l>
          <l xml:id="GopS80,96">दुह का त्यां बिचि जीव है ह्यौ हनैं संतौ सीष |</l>
          <l xml:id="GopS80,97">कबीर बैरागी बिरकत भला ग्रिही चितां उदार |</l>
          <l xml:id="GopS80,97">दुहुं चूकांरी तापडै ताकूं वार न पार |</l>
        </lg>
      </div>
    </body>
  </text>
</TEI>
