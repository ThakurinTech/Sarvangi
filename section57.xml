<TEI xmlns="http://www.tei-c.org/ns/1.0">
  <text>
    <body>
      <div>
        <head>सिकार संग्राम कौं अंग</head>
        <lg>
          <l xml:id="GopS57"></l>
          <lg type ="[C]">
            <l xml:id="GopS57,1.0">गोबिंदे तुम्हारे बंन कंदलि मेरौ मन अहेरा षेलै |</l>
            <l xml:id="GopS57,1.0">बपु बारी अंनगु मिरग रचिहीं रचि मेलै |</l>
            <l xml:id="GopS57,1.1">चित तरउवा पवन षेदा सहज मूल बांधा |</l>
            <l xml:id="GopS57,1.1">ध्यांन धनक जोग करम ग्यांन बांन सांधा |</l>
            <l xml:id="GopS57,1.2">षटचक्र कवल बेधा जारि उजारा कीन्हां |</l>
            <l xml:id="GopS57,1.2">कांम क्रोध लोभ मोह हाकि स्यावज दीन्हां |</l>
            <l xml:id="GopS57,1.3">गगन मंडल रोकि बारा तहां दिवस न राती |</l>
            <l xml:id="GopS57,1.3">कहै कबीर हम छाडि चले बिछुरे सब साथी |</l>
            <l xml:id="GopS57,2.0">हरि कै संगि अहेरै फिरिहूं गुरु कौ सबद सुणि सुणि निसतरिहूं |</l>
            <l xml:id="GopS57,2.1">तन करि बांन मनहि करि हरनां रांम नांम साजि ध्यांन धरनां |</l>
            <l xml:id="GopS57,2.2">नवजन घेरि अहेरै लीनां पांच तरइया बुधि करि कीन्हां |</l>
            <l xml:id="GopS57,2.3">षेदत महिता भया निकूरा पारधी बैठि संवारै मूरा |</l>
            <l xml:id="GopS57,2.4">स्यंघ राइ सो बन कूं घेरै तामैं मंछा फिरत अहेरै |</l>
            <l xml:id="GopS57,2.5">कूप जलै पर कैसैं डाढै कहै भुवन कोई अरथहि काढै |</l>
            <l xml:id="GopS57,3.0">इहि तति रांम जपहु रे प्रांनीं बूझौ अकथ कहांनीं |</l>
            <l xml:id="GopS57,3.0">हरि कर भाव होइ जा ऊपरि जाग्रित रैंनि बिहांनीं |</l>
            <l xml:id="GopS57,3.1">डांइनि डारै सुनहां डोरै स्यंघ रहै बन घेरैं |</l>
            <l xml:id="GopS57,3.1">पंच कुटंब मिलि झूझन लागे बाजत सबद संघेरैं |</l>
            <l xml:id="GopS57,3.2">रोहै मृग सुसा बन घेरै पारधी बांन न मेलै |</l>
            <l xml:id="GopS57,3.2">साइर जलै सकल बंन दाझै मंछ अहेरौ षेलै |</l>
            <l xml:id="GopS57,3.3">सोई पंडित सो तत ग्याता जो इहि पदहि बिचारै |</l>
            <l xml:id="GopS57,3.3">कहै कबीर सोई गुर मेरा आप तिरै मोहि तारै |</l>
            <l xml:id="GopS57,4.0">झूझ न्यारा झूझ न्यारा नृप झूझ न्यारा |</l>
            <l xml:id="GopS57,4.0">सूंनैं षेति अहेला झूझै स्यंघ निसांण दुंकारा |</l>
            <l xml:id="GopS57,4.1">है ससि सूर लगांम चितै करि बषर ठंवां छेरी |</l>
            <l xml:id="GopS57,4.1">सींगणि मृगी मृग बांणावलि दादुर पूरि ले भेरा |</l>
            <l xml:id="GopS57,4.2">राग सनेह गगन करि बगतर टोपा सिंघ बणांवा |</l>
            <l xml:id="GopS57,4.2">बन र बांधि तेग धुंनि कोकिल षेडा गांव तुडाया |</l>
            <l xml:id="GopS57,4.3">बरछा मंछता जिणां बांइस हस्ती दस्तांनां |</l>
            <l xml:id="GopS57,4.3">नास्ति छत्र तांनि भू चेतनि आस्ति आस्तांनां |</l>
            <l xml:id="GopS57,4.4">जीति मंजारी मावस जीती बारह जीव अणथाका |</l>
            <l xml:id="GopS57,4.4">कील्ह कीन्ह बलि बलि बलि ताकी जिहि कई ले यहु साका |</l>
            <l xml:id="GopS57,5.0">आवो मृघा बसि नग्री हमारी तन धन जीव करूं बलिहारी |</l>
            <l xml:id="GopS57,5.1">काला मृघा उजला पेटे म्रिघा चरैं संइयां का षेते |</l>
            <l xml:id="GopS57,5.2">चरि चुगि म्रिघा बसै उजारि कबहीं एक बसि परैगा हमारि |</l>
            <l xml:id="GopS57,5.3">ऊंचा सरोवर नींची पालि तहां चढि मृघा मांडै आलि |</l>
            <l xml:id="GopS57,5.4">कहै कबीर संत की बारी म्रिघा चरि गया नग्री हमारी |</l>
            <l xml:id="GopS57,6.0">जीवत जिनि मारै मुवौ मति ल्यावै |</l>
            <l xml:id="GopS57,6.0">मास बिहूंणौं घरि मति आवै हो कंता |</l>
            <l xml:id="GopS57,6.1">उर बिन षुर बिन चंच बिन बप बिहूंनूं सोई |</l>
            <l xml:id="GopS57,6.1">सो स्यावज किन मारहि कंता जाकै रगतर मास न होई |</l>
            <l xml:id="GopS57,6.2">रे पैली पार के पारधी तेरी धुनहीं पिणच नही रे |</l>
            <l xml:id="GopS57,6.2">ता बेली कूं ढूक्यौ म्रिघलौ ता म्रिघ कै सीस नहीं रे |</l>
            <l xml:id="GopS57,6.3">मार्यौ मृघ जीव तौ राष्यौ यहु गुर ग्यांन मही रे |</l>
            <l xml:id="GopS57,6.3">कहै कबीर स्वांमीं तुम्हारे मिलन कूं बेली है परिपात नहीं रे |</l>
            <l xml:id="GopS57,7.0">अवधू अहूंठ परबत मंझार बेलडी मांड्रयौ बिस्तार |</l>
            <l xml:id="GopS57,7.0">बेली फूली फल बेली आछै मो ताहल |टेक |</l>
            <l xml:id="GopS57,7.1">सिष्टि उतपंनीं बेली प्रकास मूल नथी चढी आकास |</l>
            <l xml:id="GopS57,7.1">उर्ध गोढ कियौ बिस्तार जांणांनैं जोनी करौ बिचार |</l>
            <l xml:id="GopS57,7.2">ऐसौ भील पारधी हाथ नहीं पाइ पांगुलौ मुष दांतन कहीं |</l>
            <l xml:id="GopS57,7.2">हयौं हयौं म्रिघलैं धुंण हींनत हीं घंटा सुर तिहां नाद नहीं |</l>
            <l xml:id="GopS57,7.3">भींलडै तिहां तांणियौं बांण मनहीं म्रिघलैं बेधियौं प्रमांण |</l>
            <l xml:id="GopS57,7.3">हयौं हयौं म्रिघलौ बेधियौं बाण धुंणहीं बांण नथी सरतांण |</l>
            <l xml:id="GopS57,7.4">भीलडा मातंगी रांणीं म्रिघलैं आंणियौं ठांणीं |</l>
            <l xml:id="GopS57,7.4">चलण बिहूंणौं म्रिघलैं आंण्यौं सीस सींग मुष जाइ न जांण्यौं |</l>
            <l xml:id="GopS57,7.5">भणंत गोरषनाथ मछिंद्र नां पूता मार्यौं म्रिघ भया अवधूता |</l>
            <l xml:id="GopS57,7.5">या हियाली जे कोई बूझै ता जोगी कूं तृभुवन सूझै |</l>
            <l xml:id="GopS57,1">मन म्रिघा मारैं सदा ताका मींठा मास |</l>
            <l xml:id="GopS57,1">दादू षाबे कूं हिल्या ताथैं आंन उदास |</l>
            <l xml:id="GopS57,2">मारिबा तौ मन मस्त मारिबा लूटिबा तौ पवन भंडारं |</l>
            <l xml:id="GopS57,2">गधिबा तौ पंच तत साधिबा सेइबा तौ निरंजन निराकारं |</l>
            <l xml:id="GopS57,3">कबीर काया कसूं कमांण ज्यूं पंच तत करि बांण |</l>
            <l xml:id="GopS57,3">मारूं तौ मन म्रिघ कूं नहीं तौ मिथ्या जांण |</l>
            <l xml:id="GopS57,4">काया कबज कमांण करि सार सबद करि तीर |</l>
            <l xml:id="GopS57,4">दादू यहु सर सांधि करि मारे मोटे मीर |</l>
            <l xml:id="GopS57,5">काया कठिन कमांण है षांचै बिरला कोइ |</l>
            <l xml:id="GopS57,5">मारै पांचूं म्रिघला दादू सूरा सोइ |</l>
            <l xml:id="GopS57,6">मृघ मरै तौ पारधी हसै चोर मरै नग्री थिर बसै |</l>
            <l xml:id="GopS57,6">सर्प मरै तौ नग्री थीरं निद्रा मरै तौ सुषी सरीरं |</l>
            <l xml:id="GopS57,7">जै मन मरै तौ साचा चोट पारौ मरै तौ लीजै कोट |</l>
            <l xml:id="GopS57,7">संसौ मरै तौ नि:श्चल जोग गुरमुषि मरै तौ तूटै रोग |</l>
            <l xml:id="GopS57,8">दादू जब जागैं तब मारियें बैरी जीय के साल |</l>
            <l xml:id="GopS57,8">मनसा डांइणि कांम रिप क्रोध महाबलि काल |</l>
            <l xml:id="GopS57,9">पंच चोर चितवत रही माया मोह बिष झाल |</l>
            <l xml:id="GopS57,9">चेतनि पहरै आपणैं कर गहि षडग संभाल |</l>
            <l xml:id="GopS57,8.0">माधौ मोह म्रिघ मार्यौ न जाइ मेरी बुधि बाडी मैं बसै षाइ |</l>
            <l xml:id="GopS57,8.1">मेरी बाडी मैं निपजैं मुकति बैंण मोहि देषत चरि जाइ कैंण कैंण |</l>
            <l xml:id="GopS57,8.1">हूंण न पावै फल न पात हूं सींचि पाइ चल्यौ पटकि हाथ |</l>
            <l xml:id="GopS57,8.2">मैं ध्यांन धन का साध्यौ संधांण सहज सील के लीये हैं बांण |</l>
            <l xml:id="GopS57,8.2">जौ हूं मारूं ताकि ताहि तौ ह्वै बदेही जै बिलाइ |</l>
            <l xml:id="GopS57,8.3">सुर नर गंण गंध्रब मुनि गये हैं हारि मोह म्रिघ कोई सक्यौ न मारि |</l>
            <l xml:id="GopS57,8.3">कहै नापा जिनि दिया है ताडि हरि सुमिरन की करी है बाडि |</l>
            <l xml:id="GopS57,9.0">संतनि एक अहेरा लाधा म्रिघनि षैत सबनि का षाधा |</l>
            <l xml:id="GopS57,9.1">या जंगल मैं पंचूं मृघा एई षेत सबनि का चरिगा |</l>
            <l xml:id="GopS57,9.2">पारधी पणां जे साधै कोई अधषाधा साराषै सोई |</l>
            <l xml:id="GopS57,9.3">कहै कबीर जे पंचूं मारै आपुण तिरैं और कूं तारै |</l>
          </lg>
          <lg type ="[Ś]">
            <l xml:id="GopS57,10">नांनिक हिरसंहि पिटे हतको हिरस न पिटी जाइ |</l>
            <l xml:id="GopS57,10">पेया मुठां बेलणैं आया रूंह षुहाइ |</l>
            <l xml:id="GopS57,10.0">जतन बिन म्रिघंनि षेत बिगारे |</l>
            <l xml:id="GopS57,10.0">टारे टरत नहीं निसबासुरि बिडरत नहीं बिडारे |</l>
            <l xml:id="GopS57,10.1">अपनैं अपनें रस के लोभी चरतब न्यारे न्यारे |</l>
            <l xml:id="GopS57,10.1">अति अभिमांन बदत नहीं काहू बहुत लोग पचि हारे |</l>
            <l xml:id="GopS57,10.2">बुधि मेरी किरषी गुर मेरौ बिझुकौ अषिर दोइ रषवारे |</l>
            <l xml:id="GopS57,10.2">कहै कबीर अब षांन न दैहूं बरियां भली संभारे |</l>
            <l xml:id="GopS57,11">पांच छिकारा एक म्रिग हिरणीं लार पचीस |</l>
            <l xml:id="GopS57,11">बषनां बाडी राषिलै षाधी बिसवा बीस |</l>
            <l xml:id="GopS57,12">मांहि रहैं मांहैं चरै बिडार्या नहीं जाइ |</l>
            <l xml:id="GopS57,12">जे जे कूंपल ऊलहै सोई सोई षाइ |</l>
            <l xml:id="GopS57,13">करतार तजि हंसा कतहूं न जाई |</l>
            <l xml:id="GopS57,13">मन म्रिघ राषिलै ज्यूं बाडी न षाई |</l>
          </lg>
          <lg type ="[C]">
            <l xml:id="GopS57,11.0">रे प्रांणीं यहु षेलि सिकार रे बन बपु ढूंढि स्याव जूं मारि रे |</l>
            <l xml:id="GopS57,11.1">मन म्रिघ मांहि तीसतिहि लार रे चेतंनि चीता तिहि परि डारि रे |</l>
            <l xml:id="GopS57,11.2">गुन जग हस्ती अनल अहार रे त्रिस्नां तीतर बाज बिचार रे |</l>
            <l xml:id="GopS57,11.3">केसरि कांम अधिक अधिकार रे सारदूल सुमिरन मुष जार रे |</l>
            <l xml:id="GopS57,11.4">ए आवध सुणि संमझि षिलार रे जन रजब उठि होहु सियार रे |</l>
            <l xml:id="GopS57,12.0">मन इम रंमौं ऐसैं हीं आषेटा षेटा |</l>
            <l xml:id="GopS57,12.0">जिनैं श्रबैंसुर मांनैं सुणौं सुणौं बेटा बेटा |</l>
            <l xml:id="GopS57,12.1">अज्या जिम जिनि जाइ कंठि थन ठेटा ठेटा |</l>
            <l xml:id="GopS57,12.1">उलटि बांण संधि मारै द्रिष्टि हेठि नेटा नेटा |</l>
            <l xml:id="GopS57,12.2">बिंद बांधै यंद मारै तौ तूं भरै पेटा पेटा |</l>
            <l xml:id="GopS57,12.2">कील्ह प्रभू निज पद चाहिसि जौ भेटा भेटा |</l>
          </lg>
          <lg type ="[Ś]">
            <l xml:id="GopS57,14">कबीर आंगणि बेलि अकासि फल अणब्याई का दूध |</l>
            <l xml:id="GopS57,14">सुसा सींग की धुनहडी रंमैं बंझ का पूत |</l>
            <l xml:id="GopS57,15">कबीर जै काटूं तौ डहडही सींचौं तौ कुमिलाइ |</l>
            <l xml:id="GopS57,15">इस गुणवंती बेलि का कुछ गुण कह्या न जाइ |</l>
            <l xml:id="GopS57,16">कबीर आगैं आगैं दौंबलै पीछै हरिया होइ |</l>
            <l xml:id="GopS57,16">बलिहारी ता बिरष की जड काट्यां फल होइ |</l>
          </lg>
          <lg type ="[C]">
            <l xml:id="GopS57,17.0">तरवर साषा मूल बिन धरती पर नांहीं |</l>
            <l xml:id="GopS57,17.0">अबिचल अमर अनंत फल सो दादू षांहीं |</l>
            <l xml:id="GopS57,18">तरवर साषा मूल बिन धर अंबर न्यारा |</l>
            <l xml:id="GopS57,18">अबिनासी आनंद फल दादू का प्यारा |</l>
            <l xml:id="GopS57,19">तरवर साषा मूल बिन रज बीरज रहिता |</l>
            <l xml:id="GopS57,19">अजरा अंमर अतीत फल सो दादू गहिता |</l>
            <l xml:id="GopS57,20">तरवर साषा मूल बिन उतपति परलै नांहि |</l>
            <l xml:id="GopS57,20">रहिता रमिता रांम फल दादू नैंनहुं मांहि |</l>
            <l xml:id="GopS57,21">प्रांण तरवर सुरति जड ब्रह्म भोमि ता मांहि |</l>
            <l xml:id="GopS57,21">रस पीवे फूलै फलै दादू सूकै नांहि |</l>
          </lg>
          <lg type ="[Ś]">
            <l xml:id="GopS57,22">कबीर अगनि जु लागी नीर मैं कंदू जलिये झारि |</l>
            <l xml:id="GopS57,22">उतर दषिण के पंडिता रहे बिचारि बिचारि |</l>
            <l xml:id="GopS57,23">कबीर दौं लागी सायर जल्या पंषी बैठे आइ |</l>
            <l xml:id="GopS57,23">दाधी देह न पाल्हवै सतगुर गया लगाइ |</l>
            <l xml:id="GopS57,24">कबीर गुर दाधा चेला जल्या बिरहा लाई आगि |</l>
            <l xml:id="GopS57,24">तिण का बपुरा ऊबर्या गलि पूरे के लागि |</l>
            <l xml:id="GopS57,25">कबीर अहेडी दौं लाइया म्रिघ पुकारे रोइ |</l>
            <l xml:id="GopS57,25">जा बन मैं क्रीला किये दाझत है बन सोइ |</l>
            <l xml:id="GopS57,26">कबीर पांणीं मांहैं प्रजली हुई अप्रबल आगि |</l>
            <l xml:id="GopS57,26">बहती सलिता रहि गई मंछर रहे जल त्यागि |</l>
            <l xml:id="GopS57,27">कबीर समंदरि लागी आगि नदियां जलि कोइला भई |</l>
            <l xml:id="GopS57,27">देषि कबीरा जागिया मंछी रूंषां चढि गई |</l>
          </lg>
        </lg>
      </div>
    </body>
  </text>
</TEI>
