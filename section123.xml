<TEI xmlns="http://www.tei-c.org/ns/1.0">
  <text>
    <body>
      <div>
        <head>सील सिरोमणि अंग</head>
        <lg type="[unknown]">
          <l xml:id="GopS123,1">रे मन रांम संभालिये पापौं वार न पार |</l>
          <l xml:id="GopS123,1">जब लग सास सरीर मैं तब लग करौ पुकार |</l>
          <l xml:id="GopS123,2">कीमति बंधी आव की हंक्ष: अक्षिर दोइ |</l>
          <l xml:id="GopS123,2">हं उठित क्ष बैठतां एक सास यौं होइ |</l>
          <l xml:id="GopS123,3">छ सासौं की एक पल साठि पलैं एक घडिया |</l>
          <l xml:id="GopS123,3">साठि घडी के अष्ट पहर ए पहरौं निसदिन जुडिया |</l>
          <l xml:id="GopS123,3">रैंनि दिवस के सास की कीमति करै सु साध |</l>
          <l xml:id="GopS123,3">छ सै सहंस इकईस गहि इन सूं भजै अगाध |</l>
          <l xml:id="GopS123,4">भजन करैं ते ऊबरे बिषई कौं धर नांहि |</l>
          <l xml:id="GopS123,4">बिषै स्वाद मैं क्रंम हैं ते गिणती गिणें न जांहि |</l>
          <l xml:id="GopS123,5">दादू जेती बिषिया बिलसिये तेती हत्या होइ |</l>
          <l xml:id="GopS123,5">प्रतषि मांणस मारिये सकल सिरोमनि सोइ |</l>
          <l xml:id="GopS123,6">जे यहु बूंद अपरचै झरै तौ काहे न जीव अनंत ही मरै |</l>
          <l xml:id="GopS123,6">एक बूंद की कीमति नांहि ताथैं महापुरिष सीझे जग मांहि |</l>
          <l xml:id="GopS123,7">कबीर कोटि कर्म पल मैं करै यहु मन बिषिया लागि |</l>
          <l xml:id="GopS123,7">सतगुर सबद न मांनहीं जनम गवाया बादि |</l>
          <l xml:id="GopS123,8">एक घडी की साठि पल देषौ पाप अपार |</l>
          <l xml:id="GopS123,8">एक पल मैं कोडि जीव की बिषै स्वादि संघार |</l>
          <l xml:id="GopS123,9">जीव जीव मैं लषि चौरासी सूषिम जीव अंकूर |</l>
          <l xml:id="GopS123,9">बड का बीज बिचार करि बिषै पाप का मूर |</l>
          <l xml:id="GopS123,10">एक बीज जे मर दिये तौ मरद्या बड बिसार |</l>
          <l xml:id="GopS123,10">एक बूंद मैं एता अनरथ जे कोई करै बिचार |</l>
          <l xml:id="GopS123,11">ज्यूं सूरिज का एक घट किण्यूं"र् अंत न पार |</l>
          <l xml:id="GopS123,11">त्यूं कांम सजीवनि बूंद मैं सूषिम जीव अपार |</l>
          <l xml:id="GopS123,12">किरण्यौं किरणि ऊपजै बिंद थैं बिंद उपजाइ |</l>
          <l xml:id="GopS123,12">एक कणूं का बृधि की कीमति करी न जाइ |</l>
          <l xml:id="GopS123,13">चकमक का चिंनगार का कहा कहूं बिस्तार |</l>
          <l xml:id="GopS123,13">दीप दीप सूं जोवतां पतंग जलै सैं वार |</l>
          <l xml:id="GopS123,14">जेता घट घट सेती उपनां यहु बिषई कौं पाप |</l>
          <l xml:id="GopS123,14">सुत कंन्यां वै हीं क्रित लागे जे करि गए माई बाप |</l>
          <l xml:id="GopS123,15">परला का बिस्तार करि चलि चलि जावै जीव |</l>
          <l xml:id="GopS123,15">जोनि जोनि मैं ए क्रंम लागे कहीं मिलावा पीव |</l>
          <l xml:id="GopS123,16">साध सिध गोबिंद गुर रवि ससि पांनीं बाइ |</l>
          <l xml:id="GopS123,16">अनल अंन आकास धर ध्रंम राइ रीसाइ |</l>
          <l xml:id="GopS123,17">बिषै करत ए बेषुसी मन सूं ऊतरि जाइ |</l>
          <l xml:id="GopS123,17">करणीं सब षाली पडै परला मांहि पडाइ |</l>
          <l xml:id="GopS123,18">कबीर जे को सुंदरी जांणि करै बिभचार |</l>
          <l xml:id="GopS123,18">ताहि न कबहूं आदरै परम पुरिष भरतार |</l>
          <l xml:id="GopS123,19">कहा भयौ जे भेष बनाये तप तीर्थ ब्रत कीन्हां |</l>
          <l xml:id="GopS123,19">कहा भयौ सुनि बेद सुनाये द्वादस दत्त बहु दीन्हां |</l>
          <l xml:id="GopS123,20">कहा भयौ छत्रपति राजा कबि कोडी धज साह |</l>
          <l xml:id="GopS123,20">कहा भयौ ध्रम दया दिढाई कहा अरथ औगाह |</l>
          <l xml:id="GopS123,21">चौरासी की बासनां बिषै मोह मन मांहि |</l>
          <l xml:id="GopS123,21">सब करणीं बेकांम की जीव जकड बंध जांहि |</l>
          <l xml:id="GopS123,22">कबीर बाडि चढंती बेलि ज्यूं उलझी आसा फंद |</l>
          <l xml:id="GopS123,22">तूटै पणि छूटै नहीं भये जु बाचा बंध |</l>
          <l xml:id="GopS123,23">कबीर कांम कांम सब को कहै कांम न चींन्है कोइ |</l>
          <l xml:id="GopS123,23">जेती मन मैं कांमनां कांम कहीजै सोइ |</l>
          <l xml:id="GopS123,24">सूषिम मोटी ग्रिह बन मांहीं नांव बिनां उपजांहि |</l>
          <l xml:id="GopS123,24">ए चौरासी की जीवा जोनी लहरि उठैं मन मांहि |</l>
          <l xml:id="GopS123,25">मन बुगला चुगिबो करै राति दिवस उपजांहि |</l>
          <l xml:id="GopS123,25">चौरासी के ताल की पतरंग न मेटी जांहि |</l>
          <l xml:id="GopS123,26">यहु सूषिम दरिया मांहिला जहां चितवनि चिंतै जीव |</l>
          <l xml:id="GopS123,26">इहि ध्यांन बिनां जो ध्यांन है तहां आपनां पीव |</l>
          <l xml:id="GopS123,27">दादू इस आकार थैं दूजा सूषिम लोक |</l>
          <l xml:id="GopS123,27">तिस थैं आगैं और है जहुवां हरिष न सोक |</l>
          <l xml:id="GopS123,28">दादू जब लग अस्थल देह का तब लग सब ब्यापै |</l>
          <l xml:id="GopS123,28">निरभै अस्थल आतमां आगैं रस आपै |</l>
          <l xml:id="GopS123,29">दादू काया के अस्थलि रहैं मन राजा पंच परधांन |</l>
          <l xml:id="GopS123,29">पचीस पर कीरति तीनि गुन आपा ग्रब गुमांन |</l>
          <l xml:id="GopS123,30">दादू आतम क अस्थांनि है ग्यांन ध्यांन बिसवास |</l>
          <l xml:id="GopS123,30">सहज सील संतोष सत भाव भगति निधि पास |</l>
          <l xml:id="GopS123,31">दादू ब्रह्म सुंनि तहां ब्रह्म है निरंजन निरकार |</l>
          <l xml:id="GopS123,31">नूर तेज तहां जोति है दादू देषनहार |</l>
          <l xml:id="GopS123,32">तिहि सरि ध्यांनीं संत जन दूजी उपै नांहि |</l>
          <l xml:id="GopS123,32">बिरह प्रेम की लहरि मैं झूलैं नांव चुगांहि |</l>
          <l xml:id="GopS123,33">घट चौरासी रूप है माया मोह बिकार |</l>
          <l xml:id="GopS123,33">जे उपजैं हरि नां बिन ते ते ही औतार |</l>
          <l xml:id="GopS123,34">सूषिम जीतै नांव ले मन सू सबै उतारि |</l>
          <l xml:id="GopS123,34">तिनकूं करम न फेरडा नाव ऊतरी पारि |</l>
          <l xml:id="GopS123,35">राव रंक सब दरसनीं आसा पासी अंग |</l>
          <l xml:id="GopS123,35">चौरासी के दीप मैं उडि उडि पडैं पतंग |</l>
          <l xml:id="GopS123,36">दादू रूप राग गुन अणसरे जहां माया तहां जाइ |</l>
          <l xml:id="GopS123,36">बिदया अषिर पंडिता तहां रहे घर छाइ |</l>
          <l xml:id="GopS123,37">राजा रांणां साहि कबि काजी पंडित मांहि |</l>
          <l xml:id="GopS123,37">कोठे ककरी षेलि मेल्हि सब बिषै संगि ले जांहि |</l>
          <l xml:id="GopS123,38">रहति गुरू गोरष अनग जिनि अजर सुजार्या |</l>
          <l xml:id="GopS123,38">लषमण लांग सुदिढ रहिति बलि रांवण मार्या |</l>
          <l xml:id="GopS123,38">सुक्र जती आकासि आस्वर सारे सिरि राषहि |</l>
          <l xml:id="GopS123,38">पतिरथ गरड बसेष बेद चार्यौं मुष भाषहि |</l>
          <l xml:id="GopS123,38">कत्र स्यांम मारै मद न बैर बहोडै बाप का |</l>
          <l xml:id="GopS123,38">रहिति हेत हणवंत हद रजब मोल न माप का |</l>
          <l xml:id="GopS123,39">जत बड प्रिथी अत बड कांइ संमझि होइ तौ दूरि न जांइ |</l>
          <l xml:id="GopS123,39">अठसठि तीर्थ एकैं घाट संजम करतां षुलैं कपाट |</l>
          <l xml:id="GopS123,40">कांम मिलावै रांम कूं जै कोई जांणैं राषि |</l>
          <l xml:id="GopS123,40">कबीर बिचारा क्या कहै जाकी सुषदेव बोलै साषि |</l>
          <l xml:id="GopS123,41">जे नर कांमनि परहरैं ते छूटे ग्रभ वास |</l>
          <l xml:id="GopS123,41">दादू औंधै मुधि नहीं ते सदा निरंजन पास |</l>
          <l xml:id="GopS123,42">गुर गोबिंद क्तिपा करैं हरि जन पकरैं हाथ |</l>
          <l xml:id="GopS123,42">जीव जनम सूं रहति ह्वै मिटै दुषूं का साथ |</l>
          <l xml:id="GopS123,43">सील सिरोमणि ध्रम है नांव उतारै पार |</l>
          <l xml:id="GopS123,43">गुर सेवा सूं सब षुसी साध संगति भू सार |</l>
          <l xml:id="GopS123,44">रुपि रहिये ता धरंनि मैं संत उतारैं पार |</l>
          <l xml:id="GopS123,44">जहां कथा कीरतन ग्यांन नांव की बरिषा ह्वै अधिकार |</l>
          <l xml:id="GopS123,45">निर्मल साध ग्यांन गुर निर्मल निर्मल भगति अपार |</l>
          <l xml:id="GopS123,45">निर्मल प्रांण बिकार सबै तजि यौं जन उतरे पार |</l>
          <l xml:id="GopS123,46">मांहैं मन सूं झूझ करि ऐसा सूरा बीर |</l>
          <l xml:id="GopS123,46">इंद्री अरि दल भांनि सब यौ कलि हुवा कबीर |</l>
          <l xml:id="GopS123,48">न्यंन्यांणवै कोडि उधरे राजा परहरि बिषै बिकार |</l>
          <l xml:id="GopS123,48">माया मन मनोरथ मरद्या जीति गये संसार |</l>
          <l xml:id="GopS123,49">संत नाथ नेम नाथ जा धंनि बलक का साहि |</l>
          <l xml:id="GopS123,49">भरथर गोपीचंद जी तजी बलती भाहि |</l>
          <l xml:id="GopS123,50">साधू जन जीते रे जीत हैं रांम संभालि |</l>
          <l xml:id="GopS123,50">जिनि आतम लई है उबारि |</l>
          <l xml:id="GopS123,51">प्रथमि प्रलै जांहि थे रे जानत नांहीं भेव |</l>
          <l xml:id="GopS123,51">नांव लेत फिरि उधरे अजामल जैदेव |</l>
          <l xml:id="GopS123,52">पांच बरस कै तप कीयौं बालक बालैं वेस |</l>
          <l xml:id="GopS123,52">ध्यांन धरत धू उधर्यौ माता कै उपदेस |</l>
          <l xml:id="GopS123,53">द्वादस बरष रह्यौ ग्रभ अंतरि पीयौ कथा रस पांन |</l>
          <l xml:id="GopS123,53">जनम धरत जग त्यागि यौ सुषदेव सूर सुजांन |</l>
          <l xml:id="GopS123,54">काछ बाछनि कलंक भयौ है सती संतोषी साध |</l>
          <l xml:id="GopS123,54">लष मसाल षाण बिचारतां मिटे सकल अपराध |</l>
          <l xml:id="GopS123,55">प्रीति लगी प्रहिलाद की हरि हरि करत बिहाइ |</l>
          <l xml:id="GopS123,55">बालक सब परमोधिया छाड्यौ आंन उपाइ |</l>
          <l xml:id="GopS123,56">सकल सूर संसार मैं गोरष गोपीनाथ |</l>
          <l xml:id="GopS123,56">तन मन बार्यौ आपणौं कीये सकल गुण हाथ |</l>
          <l xml:id="GopS123,57">नांम कबीरा जीतिया पीपा अरु रैदास |</l>
          <l xml:id="GopS123,57">पूर्ण परगट देषिये जीते है दादू दास |</l>
          <l xml:id="GopS123,58">पांचौं इंद्री मन गहि मनसा सबद सुरति ल्यौ लाइ |</l>
          <l xml:id="GopS123,58">दादू जन यौं उधरे अषंड रांम कौं गाइ |</l>
        </lg>
      </div>
    </body>
  </text>
</TEI>
