<TEI xmlns="http://www.tei-c.org/ns/1.0">
  <text>
    <body>
      <div>
        <head>अविचार देहला अपारष कौं अंग</head>
          <lg type="[Ś]">
            <l xml:id="GopS43,1">दादू सूप बजांयां क्यूं टलै घर मैं बडी बलाइ |</l>
            <l xml:id="GopS43,1">काल झाल इस जीव का बातनि हीं क्यूं जाइ |</l>
            <l xml:id="GopS43,2">स्वांन साह के घरि रहै पतिका टूका षाइ |</l>
            <l xml:id="GopS43,2">ज्यूं राषै त्यूं हीं रहै परषरि कदे न जाइ |</l>
            <l xml:id="GopS43,3">चोर पड्या बित लेण कूं कोई जांणैं नांहि |</l>
            <l xml:id="GopS43,3">स्वांन भुस्या दुजु देषि करि बित राष्या घर मांहि |</l>
            <l xml:id="GopS43,4">और स्वांन जे सहर मैं कोऊ चूल्हा मांहि |</l>
            <l xml:id="GopS43,4">केई फिरैं थे भटकते भुसि ऊठे ठिक नांहि |</l>
            <l xml:id="GopS43,5">जो सुनहां देषिर भुस्यौ सो चोरंहि देइ बताइ |</l>
            <l xml:id="GopS43,5">मोहन सुनि बहुतैं भुसे तिनहि न को पतियाइ |</l>
            <l xml:id="GopS43,6">आंधी मालणि छाबडी पिता सु पूल्ही जोइ |</l>
            <l xml:id="GopS43,6">पीड साह के पेट मैं पंच कहैं तहां होइ |</l>
            <l xml:id="GopS43,7">आंधा ऊंदर थोथरा कडबी कूंते षांहि |</l>
            <l xml:id="GopS43,7">ऊंट मींगणां मूरिषा किया गंदौडा नांहि |</l>
            <l xml:id="GopS43,8">अंमली देषि गिलाहरी आई आई कीन्ह |</l>
            <l xml:id="GopS43,8">भागा सहर बिचार बिन धाडि धाडि करि लीन्ह |</l>
            <l xml:id="GopS43,9">गाडर षोसीहे हलै बुढिया दीन्हीं गालि |</l>
            <l xml:id="GopS43,9">कुस तोड्या गुर ग्यांन बिन सक्या न सति संभालि |</l>
            <l xml:id="GopS43,10">अजा एवड ज्यूं उठि चले कीडी नंगरा जोइ |</l>
            <l xml:id="GopS43,10">जोगबाष्टि ज्यूं झारी षोई तुरक सु ऊठ्या रोइ |</l>
            <l xml:id="GopS43,11">गतांनि गतं को लोका न जांनाति परमार्थ लोका |</l>
            <l xml:id="GopS43,11">यं संसार दुराचार हारते तांब्र भांजनं |</l>
            <l xml:id="GopS43,12">लैंडी लाया फूहडा स्वांन सु पांडू षाइ |</l>
            <l xml:id="GopS43,12">निसभादौ की अष्टमीं हिंदू रांम जणाइ |</l>
            <l xml:id="GopS43,13">गऊ बछडा मरि गया देषौ चाम चटाइ |</l>
            <l xml:id="GopS43,13">सति सरूप कै पटतरै कहु क्यूं दीया जाइ |</l>
            <l xml:id="GopS43,14">श्रप काचुली तजि गया दूध सु दुनियां पाइ |</l>
            <l xml:id="GopS43,14">झूठ साच कै पटंतरै क्यूं करि दीया जाइ |</l>
            <l xml:id="GopS43,15">ज्यूं देषा देषी पंथ परि पाथर कीजै ढेर |</l>
            <l xml:id="GopS43,15">त्यूं रजब संसार सठ रती न संमझै फेर |</l>
            <l xml:id="GopS43,16">देषा देषि बिरष कूं चींधी बांधै लोग |</l>
            <l xml:id="GopS43,16">त्यूं रजब संमझैं नहीं झूठा जग का जोग |</l>
            <l xml:id="GopS43,17">जल बिन झूले चैंन कहि भूले मारग जोग |</l>
            <l xml:id="GopS43,17">जैसैं कोली कांस मैं तिरैं अग्यांनीं लोग |</l>
            <l xml:id="GopS43,18">अमली का सिर उपरैं तूटि पड्या बड पांन |</l>
            <l xml:id="GopS43,18">बरडौ धमारी कहि उठे तौ कुछ पाया मांन |</l>
            <l xml:id="GopS43,19">चाटू सूं मारी तỳा उड्या चाटसू नांव |</l>
            <l xml:id="GopS43,19">बात कहैं ठिक बाहरी तिनकूं नांहीं ठांव |</l>
        </lg>
      </div>
    </body>
  </text>
</TEI>
