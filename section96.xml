<TEI xmlns="http://www.tei-c.org/ns/1.0">
  <text>
    <body>
      <div>
        <head>भरोसा बेसास कौं अंग</head>
        <lg type="[C]">
          <l xml:id="GopS96,1.0">रांम सौ धन ताकैं कहा बथोरौ |</l>
          <l xml:id="GopS96,1.0">अठ सिधि नव निधि करत निहोरौ |</l>
          <l xml:id="GopS96,1.1">हरणांकसिब बध करि अधपति देई |</l>
          <l xml:id="GopS96,1.1">इंद्र कौ बिभौ प्रहिलाद न लेई |</l>
          <l xml:id="GopS96,1.2">देव दांणव जाहि संपदा करिमां मैं |</l>
          <l xml:id="GopS96,1.2">गोबिंद सेवग ताहि आपदा करि जांनैं |</l>
          <l xml:id="GopS96,1.3">अर्थ धर्म कांम की कहा मोहि मांगै |</l>
          <l xml:id="GopS96,1.3">दास नांमदेव प्रेम भगति अंतरि जौ जागै |</l>
        </lg>
        <lg type="[Ś]">
          <l xml:id="GopS96,1">दादू चारि पदार्थ मुकति बापुरी अठ सिधि नौ निधि चेरी |</l>
          <l xml:id="GopS96,1">माया दासी ताकै आगैं जहां भगति निरंजन तेरी |</l>
          <l xml:id="GopS96,2">हिरदै रांम रहै जा जन कै ताकै ऊरौ कौंन कहै |</l>
          <l xml:id="GopS96,2">अठ सिधि नौ निधि ताकै आगैं संनमुष सदा रहै |</l>
          <l xml:id="GopS96,2">बंदत तीन्यूं लोक बापुरा कैसैं दरस लहै |</l>
          <l xml:id="GopS96,2">नांव नीसांन सकल जग ऊपरि दादू देषत है |</l>
          <l xml:id="GopS96,3">कबीर माया चेरी संत की ऊभी देइ असीस |</l>
          <l xml:id="GopS96,3">बिलसी अरु लातां छडी सुमरि सुमरि जगदीस |</l>
          <l xml:id="GopS96,4">दादू ज्यूं आवै त्यूं जाइ बिचारी बिलसी बितडी माथै मारी |</l>
          <l xml:id="GopS96,5">रोक न राषै झूठ न भाषै दादू षरचै षाइ |</l>
          <l xml:id="GopS96,5">नदी पूर परिवाह ज्यूं माया आवै जाइ |</l>
          <l xml:id="GopS96,6">कबीर संतन बांधै गांठडी पेट समांणीं लेइ |</l>
          <l xml:id="GopS96,6">सांईं सूं सनमुष रहै जहां मांगै तहां देइ |</l>
          <l xml:id="GopS96,7">दादू सब जगनी धनां धनवंता नहीं कोइ |</l>
          <l xml:id="GopS96,7">सो धनवंता जांणियैं जाकै रांम पदार्थ होइ |</l>
        </lg>
        <lg type="[C]">
          <l xml:id="GopS96,2.0">कहा थोरो जाकै रांम धनी |</l>
          <l xml:id="GopS96,2.0">मनसा नाथ मनोरथ पूरन सुष निधांन की बात घनी |</l>
          <l xml:id="GopS96,2.1">कहा भयौ असंत कैं संपति कहत फिरत अपनीं अपनीं |</l>
          <l xml:id="GopS96,2.1">षरचै न षाइ देत नहीं काहू ज्यूं भुवंग सिरि राषि मनीं |</l>
          <l xml:id="GopS96,2.2">अनुदिनु मगन रांम गुन गावै पाप पुंनि की काटि तनी |</l>
          <l xml:id="GopS96,2.2">जास प्रीति अंतरगति इछ्या कहै सूर सो साध मुनी |</l>
          <l xml:id="GopS96,3.0">रांम धन षात न षूटै रे |</l>
          <l xml:id="GopS96,3.0">अपरंपार पार नहीं आवै आथि न तूटै रे |टेक |</l>
          <l xml:id="GopS96,3.1">तसकर लेइ पावक जारै प्रेम न छूटै रे |</l>
          <l xml:id="GopS96,3.1">चहुं दिसि पसर्यौ बिन रषवालै चोर न लूटै रे |</l>
          <l xml:id="GopS96,3.2">हरि हीरा है रांम रसांइन सरस न सूकै रे |</l>
          <l xml:id="GopS96,3.2">दादू और आथि बहुतेरी तुस नर कूटै रे |</l>
          <l xml:id="GopS96,4.0">रसनां मांझर सांइ न जिनि कैं तिनकै बिपति सु कैसी |</l>
          <l xml:id="GopS96,4.0">अष्ट सिधि नव निधि दास कैं रहत द्वार नैं बैसी |</l>
          <l xml:id="GopS96,4.1">हां आस पास मांनिक अरु मोती मधि न्रिमोलिक हीरा |</l>
          <l xml:id="GopS96,4.1">सनकसनंदन जैदेव नांमां बिन ज्यौ दास कबीरा हो |</l>
          <l xml:id="GopS96,4.2">हां पावक जरै न जल महि डूबै तसकर ताहि न लूटै |</l>
          <l xml:id="GopS96,4.2">संम्रथ साहिब दीयौ षजीनां षरचत षात न षूटै हो |</l>
          <l xml:id="GopS96,4.3">हां सुष कैं काज लाज तजि लोभी लषि करवत ले कासी |</l>
          <l xml:id="GopS96,4.3">जिहि माया सकल जग मोह्यौ हरि दासनि की दासी हो |</l>
          <l xml:id="GopS96,4.4">हां जन बाजीद सोई धन संचै जो आगा कूं होई |</l>
          <l xml:id="GopS96,4.4">माया मूंड मुकट धरै हम जात न देष्यौ कोई |</l>
          <l xml:id="GopS96,5.0">रांम नांम मेरे पूंजी धनां ता पूंजी मेरौ लागौ मनां |टेक |</l>
          <l xml:id="GopS96,5.1">यहु पूंजी है अगम अपार ऐसा कोई न साहू कार |</l>
          <l xml:id="GopS96,5.2">साह की पूंजी आवै जाइ कबहूं आवै मूल गवाइ |</l>
          <l xml:id="GopS96,5.3">जाली जलै न काई षाइ राजा डंडै न चोर ले जाइ |</l>
          <l xml:id="GopS96,5.4">अलष निरंजन दीन दयाल नांमदेव कै धन श्री गोपाल |</l>
          <l xml:id="GopS96,6.0">रांम नांम षेती रांम नांम बारी हमारै धन बाबा बनवारी |टेक |</l>
          <l xml:id="GopS96,6.1">या धन की देषहु अधिकाई तसकर हरै न लागै काई |</l>
          <l xml:id="GopS96,6.2">दह दिसि रांम रह्यौ भरपूरि संतनि नीयरै साकत दूरि |</l>
          <l xml:id="GopS96,6.3">नांमदेव कहै मेरै करसन सोई कूत मसाइति करै न कोई |</l>
          <l xml:id="GopS96,7.0">सो धन मेरे हरि कौ नांव गांठि न बांधूं बेचिन षांऊं |</l>
          <l xml:id="GopS96,7.1">नांव मेरे षेती नांव मेरे बारी भगति करूं साहिब सरनि तुम्हारी |</l>
          <l xml:id="GopS96,7.2">नांव मेरे माया नांव मेरे पूंजी तुम्ह बिन और न जांनूं दूजी |</l>
          <l xml:id="GopS96,7.3">नांव मेरे बंधव नांव मेरे भाई अंतकी बरियां नांव सहाई |</l>
          <l xml:id="GopS96,7.4">नांव मेरे न्रिधन ज्यूं निधि पाई कहै कबीर जैसैं रंक मिठाई |</l>
          <l xml:id="GopS96,8.0">सांचौं रे धन रांम नांम आदि अंति जे आवै कांम |</l>
          <l xml:id="GopS96,8.1">साधू जन की सेवा करौ रांम नांम सूं कोठा भरौ |</l>
          <l xml:id="GopS96,8.2">रांम नांम है ऐसा बली लष चौरासी षड भड टली |</l>
          <l xml:id="GopS96,8.3">परस कहै रिण मोटौ टल्यौ जंम दांणीं नौ कागद वल्यौ |</l>
          <l xml:id="GopS96,9.0">मन रे मायौ रांम षजीनौं |</l>
          <l xml:id="GopS96,9.0">षरचत षात लेत देत नहीं निघटत अगम गरथ गुरि दीनौं |</l>
          <l xml:id="GopS96,9.1">स्वार्थ छाडि पकरि परमार्थ निकल्यौ द्रब क दीनौं |</l>
          <l xml:id="GopS96,9.1">लागी जोति अमोलि कही रै तब मेरौ प्रांन पतीनौं |</l>
          <l xml:id="GopS96,9.2">सतगुर सबद सुन्यौं जीव रुचि धरि साध संगति हरि चीन्हौं |</l>
          <l xml:id="GopS96,9.2">घाटमदास कहै जन तेरौ अधम जाति कौ मींनौं |</l>
        </lg>
        <lg type="[Ś]">
          <l xml:id="GopS96,8">पीपै परमार्थ कथ्या सुष सागर का मूल |</l>
          <l xml:id="GopS96,8">स्वार्थ सूकौ रूंषडौ छांह बिहूंणौं सूल |</l>
        </lg>
      </div>
    </body>
  </text>
</TEI>
