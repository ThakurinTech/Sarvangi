<TEI xmlns="http://www.tei-c.org/ns/1.0">
  <text>
    <body>
      <div>
        <head>गुरदेव कौं अंग</head>
        <lg type="[C]">
          <l xml:id="GopS36,1.0">प्रीति न तूटै जीव की जौ अंतर होई |</l>
          <l xml:id="GopS36,1.0">तन मन हरि कैं रंगि रंग्यौ जांनैं जन कोई |</l>
          <l xml:id="GopS36,1.1">लष जोजन देही रहै चित संनमुष राषै |</l>
          <l xml:id="GopS36,1.1">ताकौ काज न ऊजरै जौ हरि गुन भाषै |</l>
          <l xml:id="GopS36,1.2">कवल रहै जल अंतरै रवि बसै अकासै |</l>
          <l xml:id="GopS36,1.2">संपट तब ही बिगसिहै जब जोति प्रकासै |</l>
          <l xml:id="GopS36,1.3">सब संसार असार है मन मांनैं नांहीं |</l>
          <l xml:id="GopS36,1.3">गरीबदास नहीं बीसरै चितु तुमही मांहीं |</l>
        </lg>
        <lg type="[Ś]">
          <l xml:id="GopS36,1">कबीर गुर बसै बानारसी सिष समंदां तीरि |</l>
          <l xml:id="GopS36,1">बिसार्या नहीं बीसरै जे गुण होइ सरीरि |</l>
          <l xml:id="GopS36,2">कबीर कमोदनीं जल हरि बसै चंदा बसै अकासि |</l>
          <l xml:id="GopS36,2">जो जाही का भांवता सो ताही कै पासि |</l>
          <l xml:id="GopS36,3">मिलण सुहेलौ सजणां जौतनि उपजै नेह |</l>
          <l xml:id="GopS36,3">नलनी जल हरि ससि गगन ॠि ंभन नहीं ह्वै नेह |</l>
          <l xml:id="GopS36,4">कबीर जो है जाका भांवता जदि तदि मिलिसी आइ |</l>
          <l xml:id="GopS36,4">जाकौं तन मन सौंपिया सो कबहूं छाडि न जाइ |</l>
          <l xml:id="GopS36,5">जो जाही कै जीय बसै सो ताही भावै |</l>
          <l xml:id="GopS36,5">कोटिक कहैं बिरचिये पै बिरच न आवै |</l>
          <l xml:id="GopS36,6">कबीर स्वांमीं सेवग एक मत मत ही मैं मिलि जाइ |</l>
          <l xml:id="GopS36,6">चतुराई रीझै नहीं रीझै मन कै भाइ |</l>
          <l xml:id="GopS36,7">इम फुंनि मणि रातौ रहै ज्यूं मन लागै तुझ |</l>
          <l xml:id="GopS36,7">चरन उदर कैं बसि परे नहीं दोस अब मुझ |</l>
          <l xml:id="GopS36,8">पंष होइ तौ उडि मिलूं मृघ पगहूं हित धाइ |</l>
          <l xml:id="GopS36,8">संमन पंष न पाव बल रहूं नांव ल्यौ लाइ |</l>
          <l xml:id="GopS36,9">प्रीति नहीं जौ जीय मैं तौ पंषा कहा होइ |</l>
          <l xml:id="GopS36,9">ह्वै लष चंदा कवल जलि सुत्र समांनौं सोइ |</l>
          <l xml:id="GopS36,10">ज्यूं मन पसरत चहुं दिसा त्यूं जै कर पसरंत |</l>
          <l xml:id="GopS36,10">दूरिथ कांहीं सजना भरि भरि अंक मिलंत |</l>
          <l xml:id="GopS36,11">ज्यूं सुपिनां मैं एकठा यौ जे परगट होइ |</l>
          <l xml:id="GopS36,11">प्रीतम नैंना देषिये तौ दुष नांहीं कोइ |</l>
          <l xml:id="GopS36,12">आहि ताहि कब देषिहूं जाहि रह्यौ मन चाइ |</l>
          <l xml:id="GopS36,12">इन नैंननि कौं नैंमु यहु उन बिन कछु न सुहाइ |</l>
          <l xml:id="GopS36,13">नैंनहु नेह लगाइ कैं कहां रहे तुम मित |</l>
          <l xml:id="GopS36,13">मेरे जीय मैं चटपटी जबहि न देषूं नित |</l>
          <l xml:id="GopS36,14">पैहली प्रेम चषाइया मुझर निरासी आइ |</l>
          <l xml:id="GopS36,14">पीछैं तन मन हाथि करि गये चमंका लाइ |</l>
          <l xml:id="GopS36,15">नैंनहु नींद न जीय सुष जबहि न देषूं तुझ |</l>
          <l xml:id="GopS36,15">न जांनूं तै क्या कीया लाड गहेले मुझ |</l>
          <l xml:id="GopS36,16">नैंन निहारत नित मग तन मन चित हरि लीन्ह |</l>
          <l xml:id="GopS36,16">नां को नांषी मोहनीं नां को कांमण कीन्ह |</l>
        </lg>
        <lg type="[C]">
          <l xml:id="GopS36,2.0">मोही मधुरी बांनीं |</l>
          <l xml:id="GopS36,2.0">श्रवण सुनत भूली सब सुधि बुधि बिसरांनीं |</l>
          <l xml:id="GopS36,2.1">जैसैं मृग नाद लींन संगि फिरूं बौरांनीं |</l>
          <l xml:id="GopS36,2.1">बैरागनि हरि बिवोग दरस हेत लुभांनीं |</l>
          <l xml:id="GopS36,2.2">चातृग ज्यूं टेरूं नित स्वांति सूं रुचि मांनीं |</l>
          <l xml:id="GopS36,2.2">मीन मरै जल बिवोग जीवनि जाकै पांनीं |</l>
          <l xml:id="GopS36,2.3">ज्यूं पतंग जोति परत प्रेम की पहिचांनीं |</l>
          <l xml:id="GopS36,2.3">तैंसैं गुर गिरा मधि आतमां हिरांनी |</l>
          <l xml:id="GopS36,2.4">बिरह बांन बेध्यौ उर लागत नहीं जांनीं |</l>
          <l xml:id="GopS36,2.4">मोहन कूं मिलौ आइ तुम बिनां अकुलांनीं |</l>
        </lg> 
        <lg type="[Ś]">
          <l xml:id="GopS36,17">प्रीतम तुव गुनबांन हियै हमारैं लगि रहे |</l>
          <l xml:id="GopS36,17">काढत छुटहि प्रांन लागत हम जांने नहीं |</l>
          <l xml:id="GopS36,18">पहलैं पैं मुन( ?) बुझिया सषी समींप सुष सथ |</l>
          <l xml:id="GopS36,18">अब जांनैं जीय बपुरा पर्यौ बिरह कैं हथ |</l>
          <l xml:id="GopS36,19">बाय भषण दुषनी जवण सुष सूं नांहीं मेल |</l>
          <l xml:id="GopS36,19">आठूं पहर अवटिये ज्यूं कराही तेल |</l>
          <l xml:id="GopS36,20">सुष सषी सजन साथगौ दुष जु रह्यौ हम पास |</l>
          <l xml:id="GopS36,20">तापर काती बिरह की षिन हाडहुं षिन मास |</l>
          <l xml:id="GopS36,21">जे जातांऊं अंग तां जरवैं दोनि करी |</l>
          <l xml:id="GopS36,21">मछ्यडां माग करी ऊंडा लही अरग |</l>
          <l xml:id="GopS36,22">सरसु का मंछा मुवा मेह गया गगनेह |</l>
          <l xml:id="GopS36,22">कगा चंच न सालई सालैं पीय बचनेह |</l>
          <l xml:id="GopS36,23">लहरी साइर थोरियां मोमनरै घनियांह |</l>
          <l xml:id="GopS36,23">केई बहै तिरछियां के पीयसां महियांह |</l>
          <l xml:id="GopS36,24">इत जुगि मिलण अनूप है मिलि जिनि बिछुरहु कोइ |</l>
          <l xml:id="GopS36,24">समन बिछुरन फिरि मिलन को जांनैं कब होइ |</l>
          <l xml:id="GopS36,25">भांवंता कैं बिछुरैं पल पल सुष की हांनि |</l>
          <l xml:id="GopS36,25">परम सयांन पति हि बदूं बुझि रहै जिय जांनि |</l>
          <l xml:id="GopS36,26">भांवंता जिनि बिछुरहु बलि बिछुरहु सुप्रांन |</l>
          <l xml:id="GopS36,26">पटंतर कोऊ न दै सकौ कोटि मिलहि जौ आंन |</l>
          <l xml:id="GopS36,27">भांवंता कैं बिछुरै सूक्यौ सकल सरीर |</l>
          <l xml:id="GopS36,27">बारौं ए नैंना सषी भरि भरि आवत नीर |</l>
          <l xml:id="GopS36,28">समन द्रुजन ह्रिद थैं सर्यौ न एक्वै कज |</l>
          <l xml:id="GopS36,28">पीय बिछुरत फट्यौ नहीं ऐसौ निठुर निलज |</l>
          <l xml:id="GopS36,29">मैं जांन्यूं यहु फटि है पीय ही चलत अकुलाइ |</l>
          <l xml:id="GopS36,29">अब हीयौ अहरनि भयौ सहे बिरहु घनु घाइ |</l>
        </lg>  
        <lg type="[C]"> 
          <l xml:id="GopS36,3.0">हाइ दई तैं कहा कियौ |</l>
          <l xml:id="GopS36,3.0">हमकूं मेल्हि कठिन कलिजुग मैं गुर दादू सो कोकि लियौ |</l>
          <l xml:id="GopS36,3.1">ता बिनु दुष पावै मेरौ जीय धरकत छाती कंपत हियौ |</l>
          <l xml:id="GopS36,3.1">पंच रात्री किरपा करि कैं दरसंन हमकूं क्यूं न दियौ |</l>
          <l xml:id="GopS36,3.2">संग के सबै बहुत दुष पांवैं जैसैं जल बिन मींन जियौ |</l>
          <l xml:id="GopS36,3.2">करत पुकार नैंन नहीं देषत फाटत नांहि न बज्र हियौं |</l>
          <l xml:id="GopS36,3.3">दरसन देषि बहुत सुष पावत जांनु कि अंम्रित अंमीं पियौ |</l>
          <l xml:id="GopS36,3.3">टीला जे स्वांमीं बिन जीवन ता जीवन मै कहा जियौ |</l>
          <l xml:id="GopS36,4.0">दर्शन कब देषूं हो भाई |</l>
          <l xml:id="GopS36,4.0">नां जांनूं वै कहां पधारे कोई कहै न आई |</l>
          <l xml:id="GopS36,4.1">पल पल रती निमष नहीं रहते अब दिन बरिष गिणाई |</l>
          <l xml:id="GopS36,4.1">काली रैंनि काल ह्वै आई कोई न करै सहाई |</l>
          <l xml:id="GopS36,4.2">मधुर बैन सुनि रस पीवते सो सुष कह्यौ न जाई |</l>
          <l xml:id="GopS36,4.2">अब कहूं गोपि रहे अपरछन नष सष दौ प्रजराई |</l>
          <l xml:id="GopS36,4.3">दिन के अरस परस मिलि रहते बात न गोपि दुराई |</l>
          <l xml:id="GopS36,4.3">टीला गुर दादू बिन देषें हीयौ कहूं न सिराई |</l>
          <l xml:id="GopS36,5.0">सषी री हरिहि दोस जिनि देहु |</l>
          <l xml:id="GopS36,5.0">ताते मनौं इतौ पयत दुष मेरौ ई कपट सनेहु |</l>
          <l xml:id="GopS36,5.1">बिदिमांन अपनैं इन नैंननि सूंनौं देषति ग्रेहु |</l>
          <l xml:id="GopS36,5.1">तदपि सकल ब्रजनाथ बिनां उर फटि न होत बडबेहु |</l>
          <l xml:id="GopS36,5.2">कहि कहि कथा पुरातन सजनीं अब जिनि अंतर लेहु |</l>
          <l xml:id="GopS36,5.2">सूरदास तनुयौं अब करूगी ज्यूं फिरि फागुन मेहु |</l>
          <l xml:id="GopS36,6.0">हरि बिछरत फाट्यौ न हियौ |</l>
          <l xml:id="GopS36,6.0">भयौ कठोर बज्र ते भारी रहि कैं पापी कहा कीयौ |</l>
          <l xml:id="GopS36,6.1">घोलि हलाहलु सुनि मेरी सजनीं औसर तब न पियौ |</l>
          <l xml:id="GopS36,6.1">मन सुधि गई संभार न तन की कूरौ दाव अक्रूर दियौ |</l>
          <l xml:id="GopS36,6.2">कछु न सुहाइ गई जब ते निधि भवन काज कौ नेम लियौ |</l>
          <l xml:id="GopS36,6.2">निस दिन रटत सूर बलिहारी मरिबौ तऊ न जात जियौ |</l>
          <l xml:id="GopS36,7.0">कहूं तौ जौ कहिबे की होइ |</l>
          <l xml:id="GopS36,7.0">प्रांननाथ बिछुरे के बेदन और न जांनैं कोइ |</l>
          <l xml:id="GopS36,7.1">तब वहु अधर सुधा रस लै लै मगन भई रस जोइ |</l>
          <l xml:id="GopS36,7.1">सो रसु सुक सनकादिक जांन्यौं सो हम बैठी षोइ |</l>
          <l xml:id="GopS36,7.2">बिरह बिथा ब्यापैं अंतरगति जाकै जांनैं सोइ |</l>
          <l xml:id="GopS36,7.2">सूरदास मनुहरन मनोहर लै जु गये मनु गोइ |</l>
          <l xml:id="GopS36,8.0">गोपालै माई पांऊं तौ जांऊं उहि देसि |</l>
          <l xml:id="GopS36,8.0">अंबर तन आभूषन तजि कैं करि जोगनि कौ भेस |</l>
          <l xml:id="GopS36,8.1">कंथा पहरि बिभूति चढांऊं जटा बढांऊं केस |</l>
          <l xml:id="GopS36,8.1">मुद्रा नाद करूं करष पर जैसैं भेस महेस |</l>
          <l xml:id="GopS36,8.2">कारन कृस्न जगांऊं गोरष बिरहनि गुर उपदेस |</l>
          <l xml:id="GopS36,8.2">सूर स्यांम बिन सब बृज सूंनौं जैसैं मनि बिन सेस |</l>
        </lg>  
        <lg type="[Ś]">  
          <l xml:id="GopS36,30">जैमल गुर के पलिंग की काहे न सिरजी ईस |</l>
          <l xml:id="GopS36,30">सदा दरसन पावते जस सुनते जगदीस |</l>
          <l xml:id="GopS36,31">जैमल सतगुर के दरबार का पाथर ही करि रांम |</l>
          <l xml:id="GopS36,31">करि सिर्वण सिरि चरण दे सदा सुणावै नांम |</l>
          <l xml:id="GopS36,32">पायसगबोसोदमजनूं षल्कगुत्फनईचिसूंद |</l>
          <l xml:id="GopS36,32">गुत्फईसगगाहगाहे कूईलैलैरत्फबूद |</l>
          <l xml:id="GopS36,33">दादू प्रीतम के पग परसियें मुझ देषण का चाव |</l>
          <l xml:id="GopS36,33">तहां ले सीस नवाईये जहां धरे थे पाव |</l>
        </lg>
        <lg type="[C]">  
          <l xml:id="GopS36,9.0">नमो नमो नमसकार तेरी पावरी कूं देवा</l>
          <l xml:id="GopS36,9.0">नमो नमो चरन राज बंदि करूं सेवा</l>
          <l xml:id="GopS36,9.1">स्यंघासंन चवर छत्र मेल्हे सुत आगैं</l>
          <l xml:id="GopS36,9.1">केकई के बचन भरथ बधिक बांन लागैं</l>
          <l xml:id="GopS36,9.2">ध्रिग ध्रिग मति केकई की ध्रिग अजोध्या नेरी</l>
          <l xml:id="GopS36,9.2">राघौ तजि राज करूं ध्रिग ध्रिग मति मेरी</l>
          <l xml:id="GopS36,9.3">अवनि षोदि सेज करूं सरभरि नहीं सोऊं</l>
          <l xml:id="GopS36,9.3">जिहि जिहि मघ रांम गए तेई तेई मघ जोऊं</l>
          <l xml:id="GopS36,9.4">बैरागनि रांम बिनां घरहीं बन कीनौं</l>
          <l xml:id="GopS36,9.4">मांणिकदास हरि बिवोग भरथर जोग लीनौं</l> 
        </lg>
        <lg type="[Ś]">    
          <l xml:id="GopS36,34">जबतैं हूं पिय परहरी मैं परहरे छबोल |</l>
          <l xml:id="GopS36,34">षांनां पीयनां षेलनां काजल मुषां तंबोल |</l>
          <l xml:id="GopS36,35">पीय बिन दीया न बारिहूं बरु अंधियारैं सुष |</l>
          <l xml:id="GopS36,35">कर उजियारा हे सषी का कर देषूं मुष |</l>
        </lg>
        <lg type="[C]">
          <l xml:id="GopS36,10.0">प्रीति फंद जिनि परै काहू कैं</l>
          <l xml:id="GopS36,10.1">काटैं कटत न तोरैं तूटत कहौ कवन परि कीजै</l>
          <l xml:id="GopS36,10.1">काठ तै कठिन कठोर कवल दल प्रीति काज जीव दीजै</l>
          <l xml:id="GopS36,10.2">डरपत कुरंग पवन पातन ते छांहन देषि पतीजै</l>
          <l xml:id="GopS36,10.2">नाद बजाइ बधिक बधि आंनत षंड षंड तन कीजै</l>
          <l xml:id="GopS36,10.3">प्रेम पासि उरझाइ गए हरि बहुरि न दई दिषाई</l>
          <l xml:id="GopS36,10.3">जनगोपाल प्रीति तब नीकी प्रीतम बिछुरि न जाई</l>
          <l xml:id="GopS36,11.0">प्रीति सबहिनि ते कठिन जु करनीं</l>
          <l xml:id="GopS36,11.0">अपनौं मनु परबस दीजतु है इन नैंननि की छरनीं</l>
          <l xml:id="GopS36,11.1">पंषीनि मैं उनकी गति देषौं परे परे वा परनीं</l>
          <l xml:id="GopS36,11.1">जीय जैबे तैं कछु न डरांनौं कहां गगन कहां धरनीं</l>
          <l xml:id="GopS36,11.2">संकुच न रही कछु गुरजन की नाद लीन ज्यूं हरनीं</l>
          <l xml:id="GopS36,11.2">सूरदास प्रभू मिलैं परमसुष स्वांति सुक्रित जल ठरनी</l>
          <l xml:id="GopS36,12.0">हंमारैं हरि हारिल की लकरी</l>
          <l xml:id="GopS36,12.0">मनसा बाचा और करमनां दिढ करिया पकरी</l>
          <l xml:id="GopS36,12.1">सोवत जागत निस अरु बासुर कांन्ह कांन्ह जकरी</l>
          <l xml:id="GopS36,12.1">जोग सुनत ऐसौ लागत है ज्यूं करई ककरी</l>
          <l xml:id="GopS36,12.2">इहै ब्याधि ल्याये अलि हम कूं देषी सुनीं न करी</l>
          <l xml:id="GopS36,12.2">यहु तौ सूर ताहि लै दीजै जाकौ मन चकरी</l>
          <l xml:id="GopS36,13.0">हम तौ रैंनि दिन पलक पहर छिन कबहूं न बिसरत जीय तैं एक षिन</l>
          <l xml:id="GopS36,13.1">तुम्हारे जीय की गति तुमहीं पैं जांनौं ध्यांन टरत नहीं नैंकु नैंननि इन</l>
          <l xml:id="GopS36,13.2">एक मन एक चित दिल कौ दरद कह्यौ जांन सुजांन यार तुमहीं बिचारिये</l>
          <l xml:id="GopS36,13.3">गरीबदास आस तुम बिन कौंन पूरै एकमेक सुष दीजै दरद निवारिये</l>
      </lg>
      <lg type="[Ś]">
         <l xml:id="GopS36,36">बलम एक जु अगम भै तहां वै बसहि न चिंत</l>
          <l xml:id="GopS36,36">हम बै लोचन डार ज्यूं हीयेषरूकैं नित</l>
          <l xml:id="GopS36,37">सजन सकती बांन ज्यूं गुन रहिए भरपूरि</l>
          <l xml:id="GopS36,37">को लावै हनवंत लैं सजन सजीवंनि मूरि</l>
      </lg>   
      <lg type="[C]">
         <l xml:id="GopS36,14.0">तूं आव मेरैं चांहैं यूं चित नित हीं नेरैं</l>
         <l xml:id="GopS36,14.1">चंद चकोर मोर पिक चात्रिग आरति सूं टेरैं</l>
         <l xml:id="GopS36,14.1">सुरति सीप सकल दीप नेह बंधी तेरैं</l>
         <l xml:id="GopS36,14.2">घटा बांधि सरस सांधि बरिषा घन घेरैं</l>
        <l xml:id="GopS36,14.2">दादू दयाल होहु क्रिपाल गरीबदास हेरैं</l>
      </lg>
      <lg type="[Ś]">
          <l xml:id="GopS36,38">मूसन प्रीति चकोर की ससि निरषत निसजात |</l>
          <l xml:id="GopS36,38">बासुर कौ डर जीय मै पलक नहीं पतियात |</l>
          <l xml:id="GopS36,39">पलक न लागत पीय बिन जीय न मरन बसेष |</l>
          <l xml:id="GopS36,39">मांनहुं पुतरी चित्र की रही एकटग देष |</l>
          <l xml:id="GopS36,40">लोचन नैंकु अघत नहीं देषत प्रीतम लोग |</l>
          <l xml:id="GopS36,40">ज्यूं सुपिनैं पांन्यूं पियौ प्यास न जाति असोग |</l>
          <l xml:id="GopS36,41">नैंननि मैं की पुतरी सजन लिषी चितलाइ |</l>
          <l xml:id="GopS36,41">पलक लगै पल पल डरूं मति मूरति मिटि जाइ |</l>
          <l xml:id="GopS36,42">तुव मूरति मो मन बस्त तौ यहु रहत सरीर |</l>
          <l xml:id="GopS36,42">नहीं तथो थैं पिंजरैं रती न बंधै धीर |</l>
          <l xml:id="GopS36,43">मो मन तैं कबहूं न टरत वहि प्रीतम की उणहारि |</l>
          <l xml:id="GopS36,43">सकल चित्र जलतै मिटत ए जल परि लिषी सुधारि |</l>
          <l xml:id="GopS36,44">निसबासुरि आवूं पहर पलक न बिसरत मुझ |</l>
          <l xml:id="GopS36,44">जहां जहां नैंन पसारिहूं तहां तहां देषूं तुझ |</l>
          <l xml:id="GopS36,45">बारि भींति द्रपन भई ह्रिदै तपति गई मोहि |</l>
          <l xml:id="GopS36,45">जहां जहां रांषूं द्रिष्टि भरि तहां तहां देषूं तोहि |</l>
          <l xml:id="GopS36,46">दोऊ मन मांनहुं मुकर हित वोपित क्रित कंत |</l>
          <l xml:id="GopS36,46">हूंतो महि तूं मो महैं झांई झंकारंत |</l>
          <l xml:id="GopS36,47">चित जु लागौ म्यंत सूं म्यंत समांनौं चित |</l>
          <l xml:id="GopS36,47">एकहि एक समाइयौ दूजै ठाहर कित |</l>
          <l xml:id="GopS36,48">नैंनहु भीतरि सो बसै मन भीतरि भी सोइ |</l>
          <l xml:id="GopS36,48">सोवतां भी सो बसै जागंता भी सोइ |</l>
          <l xml:id="GopS36,49">जागत नैननि निरषिए सोवत हूं फुनि सोइ |</l>
          <l xml:id="GopS36,49">सजन की चितवनि सषी नैकु न न्यारी होइ |</l>
          <l xml:id="GopS36,50">जागत हिरदै ही बसौ साऊं तौ नैंणांह |</l>
          <l xml:id="GopS36,50">पलक न बिसरूं प्रीतमां वै अंम्रित बैणांह |</l>
          <l xml:id="GopS36,51">नवल बस जन सुभ घरि गऐ बसे जु हिरदै मांहि |</l>
          <l xml:id="GopS36,51">ते बिधि अंक लिलाट लैं अटर न टारे जांहि |</l>
          <l xml:id="GopS36,52">सेऊ सु दिन महूरतां सजन चित चढियांह |</l>
          <l xml:id="GopS36,52">चित्रगयंद महावतां कबहूं न उतरियांह |</l>
          <l xml:id="GopS36,53">वहु सूरति वहु बदन छबि निमष न बिसरत मोहि |</l>
          <l xml:id="GopS36,53">जदि बिधनां मिलिबौ रच्यौ तब फिरि देषूं तोहि |</l>
          <l xml:id="GopS36,54">वहु षिन वहु दिन वहु घरी वहु रंग वहु संग पीव |</l>
          <l xml:id="GopS36,54">वहु चांहनि वहु हिलि मिलनि कबहूं न बिसरत जीव |</l>
          <l xml:id="GopS36,55">जब जब मेरैं चिति चढैं प्रीतम प्रांन अधार |</l>
          <l xml:id="GopS36,55">उर तीषे करवत लैं बिहरत बारंबार |</l>
          <l xml:id="GopS36,56">सजन गुन अंगार भए सुमरि सुमरि दधेम |</l>
          <l xml:id="GopS36,56">औवगुन एक न चित चढे ज्यूं टुक सास भरेम |</l>. 
        </lg>
        <lg type="[C]">
          <l xml:id="GopS36,15.0">जब जब सुरति आवति मन मैं तब तब बिरह अनल परजारै</l>
          <l xml:id="GopS36,15.0">नैंननि देषूं बैंन सुनौं कब यहु बेदन जीय मारै</l>
          <l xml:id="GopS36,15.1">चातृग मोर कोकिला बोलत मांनूं करवत नषसिष सारै</l>
          <l xml:id="GopS36,15.1">पाव सरिति रंगित सब बसुधा दारुन दुष उर दीनौं धारैं</l>
          <l xml:id="GopS36,15.2">चंदन चंद सुगंध सहित सब कोमल कुसम सार की आरैं</l>
          <l xml:id="GopS36,15.2">रिति बसंत मौरे द्रुम सबहीं मांनूं डसी भुवंगम कारैं</l>
          <l xml:id="GopS36,15.3">सुनि री सषी यहु बिपति हमारी बिन दरसन अति बिरहा बारै</l>
          <l xml:id="GopS36,15.3">गरीबदास सुष सब ही लेषूं जोतिहि जोति निहारै</l>
        </lg>
        <lg type="[Ś]">
          <l xml:id="GopS36,57">रसनां जपत तुव नांम नित नैंन जोवन तुव मग |</l>
          <l xml:id="GopS36,57">भुज फुरकत तुव मिलन कूं कर परसन कूं पग |</l>
          <l xml:id="GopS36,58">ह्रदौ तपत तुव दरस कूं श्रवन सुनन कूं बैंन |</l>
          <l xml:id="GopS36,58">पग परसन कूं कर तपत मुष देषन कूं नैंन |</l>
          <l xml:id="GopS36,59">प्रीतम तुव मुष दरस कूं तपत हैं निस दिन नैंन |</l>
          <l xml:id="GopS36,59">मनसा बाचा क्रमनां निसबासुरि नहीं चैंन |</l>
          <l xml:id="GopS36,60">तुम जिनि जांनौं नेह गयौ दूरंतर कैं बासि |</l>
          <l xml:id="GopS36,60">नैंन मिलावो नांहि जौ चित रहै तुम पासि |</l>
          <l xml:id="GopS36,61">जौ लैं सजन नीयरै तौ लहु नैंन न दिठ |</l>
          <l xml:id="GopS36,61">बिछुरतां यहु गुन भयौ जु हियरा मांझ पयठ |</l>
          <l xml:id="GopS36,62">सजन अलगाते ढूकडा जे होवै हेकणि चिति |</l>
          <l xml:id="GopS36,62">हीयौ हेला दे मिलै भांषर गिणैं न ॠि ंभति |</l>
          <l xml:id="GopS36,63">जौ बिछुरौं सुमरि सुष मिलहु तौ मंगल काज |</l>
          <l xml:id="GopS36,63">अहम न पैंमु कैं मांडहैं सदा नवेलौ राज |</l>
          <l xml:id="GopS36,64">लोभ इहै निरषत रहूं डर यहु बिसरि न जांउ |</l>
          <l xml:id="GopS36,64">नवल प्रेम जौ पल घटै तौ जीय लाज लजांउ |</l>
          <l xml:id="GopS36,65">प्रीतम तुव गुन बेलि ह्वै पसरी मो उर मांहि |</l>
          <l xml:id="GopS36,65">नेह नीर सूं नित बढै कबहूं सूकै नांहि |</l>
          <l xml:id="GopS36,66">गाल्ही सजन संदियां बाझे बणथ इयांह |</l>
          <l xml:id="GopS36,66">सजण को पायौ नहीं द्रुजन नांचवियांह |</l>
          <l xml:id="GopS36,67">मांलामा गुंथि गुंथि गुनन की अंतरि भरि राषी |</l>
          <l xml:id="GopS36,67">प्रीतम को पायौ नहीं दूजै नहीं भाषी |</l>
          <l xml:id="GopS36,68">दादू गूंगे का गुड का कहूं मन जांणत है षाइ |</l>
          <l xml:id="GopS36,68">त्यूं रांम रसांइन पीवतां सो सुष कह्या न जाइ |</l>
          <l xml:id="GopS36,69">गुंग मंगुडियां मिगिलियं म्मगा मछ बिहंगम रेहा |</l>
          <l xml:id="GopS36,69">सजण प्रीति पमांणं जांणय जीयं न जपिये जीहा |</l>
          <l xml:id="GopS36,70">म्म जाणसि बीसरियं तुव गुन गुनय गुंठयं माला |</l>
          <l xml:id="GopS36,70">तुव नांमं निज मतं जपतं बासुरा रैंणीं |</l>
          <l xml:id="GopS36,71">गुर दादू के बहुत गुण लिषे जु आतम मांहि |</l>
          <l xml:id="GopS36,71">मोहन दया दयाल की कबहू बिसरि न जांहि |</l>
          <l xml:id="GopS36,72">समंद्रा जेम गंभीर चित ससि सीतल तिम मंन |</l>
          <l xml:id="GopS36,72">रवि प्रकास प्रीतम प्रगट कमल स कोमल तन |</l>
          <l xml:id="GopS36,73">गरडपंषि जिम अप्रमतु सीह समांन अबीह |</l>
          <l xml:id="GopS36,73">प्रीतम सोभा का कहूं तुव गुण एकै जीह |</l>
          <l xml:id="GopS36,74">लोका देषैं चंद मुष मैं मुष देषूं तुझ |</l>
          <l xml:id="GopS36,74">तूं हीं मेरे चंद है तुझ देषे सुष मुझ |</l>
        </lg>
        <lg type="[C]">
          <l xml:id="GopS36,16.0">नैंन निरषि अजहूं न फिरे री</l>
          <l xml:id="GopS36,16.0">हरि मुष कवल कोस रस लोभी मनहुं मधुप मैंमंत गिरे री</l>
          <l xml:id="GopS36,16.1">पलकनि सूल सलाक सही सब निसबासुरि ए रहत अरे री</l>
          <l xml:id="GopS36,16.1">तिनहि बिटंबि गए जैसैं कारे तजि कंचुकि मांनौं भये निनारे री</l>
          <l xml:id="GopS36,16.2">ज्यूं सलिता परबत की षोरी प्रेम पुलकि श्रम स्वेद झुरे री</l>
          <l xml:id="GopS36,16.2">बूंद बूंद ह्वै मिले सूर प्रभु नां जांनौं किहि घाट तिरे री</l>
        </lg>
        <lg type="[Ś]">
          <l xml:id="GopS36,75">नदियां छडीं लोइनां सायर भरे झकोल |</l>
          <l xml:id="GopS36,75">आव पियारे दइय लग सौ रिचि रांणें बोल |</l>
          <l xml:id="GopS36,76">आव पियारे सजनां आवन एही बार |</l>
          <l xml:id="GopS36,76">नहीं तौ नैंन गंवाइहौं पंथ निहारि निहारि |</l>
          <l xml:id="GopS36,77">आंषडियां डाबर भई भैंहौं बंधी पालि |</l>
          <l xml:id="GopS36,77">जीभडियैं छाले परे तुझ संभालि संभालि |</l>
          <l xml:id="GopS36,78">कबीर जै प्रीतडी तौ तुझ सूं मेरे बहु गुणियाले कंत |</l>
          <l xml:id="GopS36,78">जे हसि बोलैं और सूं तौ नील रंगांऊं दंत |</l>
          <l xml:id="GopS36,79">कबीर कहैं नैंनां अंतरि आव तूं ज्यूं हूं नैंन झंपेउं |</l>
          <l xml:id="GopS36,79">नां हूं देषूं और कूं नां तुझ देषण देउं |</l>
          <l xml:id="GopS36,80">नींचे लोइन करि रहूं ले साजन घट मांहि |</l>
          <l xml:id="GopS36,80">जांनौं सब रस मींत कौ किसही लषांऊं नांहि |</l>
          <l xml:id="GopS36,81">नीचे लोइन करि रहूं लै उनकी उणहारि |</l>
          <l xml:id="GopS36,81">पिय मूरति बीय नैंन मैं सकूं न पलक उघारि |</l>
          <l xml:id="GopS36,82">चित न समावत और तुव मूरति मो मन बसी |</l>
          <l xml:id="GopS36,82">नीर न पावत ठौर उमंगि चल्यौ मघु नैंन ह्वै |</l>
          <l xml:id="GopS36,83">काजल करूं तौ कंकरा सुरमां किया न जाइ |</l>
          <l xml:id="GopS36,83">इन नैंनूं मैं एक तूं दूजा कहां समाइ |</l>
        </lg>
      </div>
    </body>
  </text>
</TEI>
