<TEI xmlns="http://www.tei-c.org/ns/1.0">
  <text>
    <body>
      <div>
        <head>भेष कौं अंग</head>
        <lg type="unknown">
          <l xml:id="GopS15,1">क्या जप क्या तप क्या आचार क्या तीर्थ क्या मींडै छारं |</l>
          <l xml:id="GopS15,1">जै परि क्रिस्न सबनि मैं कहिये कौंण काज कहु दरसन बहियै |</l>
          <l xml:id="GopS15,2">भूले सु भूले इबहि फिरि चेतणां संसे के लोहा सूं आपा नरे तणां |</l>
          <l xml:id="GopS15,2">भेष तजि भर्म तजि राषि निज सोई आपि आपा मिलै देवता होई |</l>
          <l xml:id="GopS15,3">कथणीं कहि राता रे पंडित त्यूं करणीं न पाई आचार गहि बंध्या मनसा गवाई |</l>
          <l xml:id="GopS15,3">कथंत श्री प्रिथीनाथ समझि रे लोई भर्म मैं बूडा बहुड्या न कोई |</l>
          <l xml:id="GopS15,4">ब्रह्म निरोधहु आपा सोधहु सहजि बिलंबै जोती |</l>
          <l xml:id="GopS15,4">काया मांहि मनमांणिक निपजै धूंधल बरसहि मोती |</l>
          <l xml:id="GopS15,5">पीपा दास कहाइबौ कठिन है मन नहीं छाडै मांनि |</l>
          <l xml:id="GopS15,5">सतगुर सूं परचौ नही कलिजुग लागौ कांनि |</l>
          <l xml:id="GopS15,6">कबीर स्वांमीं हूणां सोरहा दोह्रा हूंणां दास |</l>
          <l xml:id="GopS15,6">गाडर आंणीं कुंन कूं बांधी चरै कपास |</l>
        </lg>
        <lg type="[C]">
          <l xml:id="GopS15,1.0">संतौ इनि बातनि डर डरिये ताथैं रांम नांम चित धरिये |</l>
          <l xml:id="GopS15,1.1">मंजन मूंडि मारि लै अपनैं चूल्है दे चतुराई |</l>
          <l xml:id="GopS15,1.1">मूरिष ह्वै नांमां की नांई दूंदर दूरि नसाई |</l>
          <l xml:id="GopS15,1.2">भसम लगांयैं जौ भौ तिरिये तौ षर याही अधिकारी |</l>
          <l xml:id="GopS15,1.2">पूजा ध्यांन पवन मति पाषंड मूसा हेत मंजारी |</l>
          <l xml:id="GopS15,1.2">भेड मुंडावत जनम बदीतौ तौ ब कहा सिधि पाई |</l>
          <l xml:id="GopS15,1.2">तन मन स्वांमि सरीर न सौंप्या सांसौ सींति न जाई |</l>
          <l xml:id="GopS15,1.3">ए नव नाथ सिध चौरासी प्रेम भजन करि पावै |</l>
          <l xml:id="GopS15,1.3">कहै हरदास भेषि मति भूलौ साच दई दरि भावै |</l>
          <l xml:id="GopS15,2.0">कपटैं नहीं मिलै रे गोबिंदौ गुण सागर गोपाल |</l>
          <l xml:id="GopS15,2.0">गोपी चंदन तिलक बणांवै कंठि रु लांवैं माल |</l>
          <l xml:id="GopS15,2.1">मन परतीति नहीं रे प्रांणीं औरन कूं समझाइ |</l>
          <l xml:id="GopS15,2.1">लोकंनि कूं बैकुंठ बतावै आपुण जमपुरि जाइ |</l>
          <l xml:id="GopS15,2.2">अणजांणत बिष पाइयौ रे अंधे अंधा हाथि |</l>
          <l xml:id="GopS15,2.2">देषत ही कूवै पडै अंधौ अंधा साथि |</l>
          <l xml:id="GopS15,2.3">जोग जग्य जप तप तीर्थ ब्रत मन राषैं इनि पास |</l>
          <l xml:id="GopS15,2.3">दांन पुंनि धर्म दया दीनता हरि की भगति उदास |</l>
          <l xml:id="GopS15,2.4">भजि भगवंत भगत भजि प्रांणी छाडि अनेरी आस |</l>
          <l xml:id="GopS15,2.4">बरणांबरण सुभासुभ भजि करि कौंण भयौ निज दास |</l>
          <l xml:id="GopS15,2.5">कोमल बिमल संत जन सूरा करैं तुम्हारी आस |</l>
          <l xml:id="GopS15,2.5">तिन परि क्रिपा करौ तुम्ह केसौ प्रणवैं नांमदेव दास |</l>
          <l xml:id="GopS15,3.0">कैसैं तूं हरि कौ दास कहायौ करि बहु भेष रु जनम गंवायौ |</l>
          <l xml:id="GopS15,3.1">सुध बुध होइ भज्यौ नहीं सांईं काछ्यौ डिंभ उद्र कै तांईं |</l>
          <l xml:id="GopS15,3.2">हिरदै कपट हरि सूं नहीं साचौ कहा भयौ जे अनहद नाचौ |</l>
          <l xml:id="GopS15,3.3">झूठे फोकट कलू मंझारा रांम कहैं ते दास नियारा |</l>
          <l xml:id="GopS15,3.4">भगति नारदी मगन सरीरा इहि बिधि भौ तिरि कहै कबीरा |</l>
        </lg>
        <lg type="[Ś]">
          <l xml:id="GopS15,7">सुपिनैं ही संमझै नहीं कहां बसै गुरदेव |</l>
          <l xml:id="GopS15,8">दादू सेवग नांव बुलाईये सेवा सुपिनैं नांहि |</l>
          <l xml:id="GopS15,8">नांव धरांयैं का भया जे एक नहीं मन मांहि |</l>
          <l xml:id="GopS15,9">नांव धरांवैं दास का दासा तण थैं दूरि |</l>
          <l xml:id="GopS15,9">दादू कारिजं क्यूं सरै हरि सूं नहीं हजूरि |</l>
          <l xml:id="GopS15,10">भगत न होवै भगति बिन दासातण बिन दास |</l>
          <l xml:id="GopS15,10">बिन सेवा सेवग नहीं दादू झूठी आस |</l>
          <l xml:id="GopS15,11">दादू रांम भगति भावै नहीं अपणीं भगति का भाव |</l>
          <l xml:id="GopS15,11">रांम भगति मुष सूं कहै षेलै अपणां डाव |</l>
          <l xml:id="GopS15,12">दादू सो दसा कतहूं रहीं जिहि दिसि पहुंचे साध |</l>
          <l xml:id="GopS15,12">मैं तैं मूरिष गहि रहे लोभ बडाई बाद |</l>
          <l xml:id="GopS15,13">दादू रांम बिसारि करि कीये बहु अपराध |</l>
          <l xml:id="GopS15,13">लाजौं मारै संत सब नांव हमारा साध |</l>
          <l xml:id="GopS15,14">फरीदा काली तेरी कांबली मैला तेरा भेस |</l>
          <l xml:id="GopS15,14">गुनहीं भरिया तूं फिरै लोक कहैं दरवेस |</l>
          <l xml:id="GopS15,15">कबीर सतगुर नां मिल्या रही अधूरी सीष |</l>
          <l xml:id="GopS15,15">स्वांग जती का का पहरि करि घरि घरि मांगै भीष |</l>
          <l xml:id="GopS15,16">कबीर सतगुर नां मिल्या सुणीं अधूरी सीष |</l>
          <l xml:id="GopS15,16">मुंड मुंडांवैं मुकति कूं चालि न सकहीं बीष |</l>
        </lg>
        <lg type="[C]">
          <l xml:id="GopS15,4.0">भेषि न रीझै मेरा निज भरतार ताथैं कीजै प्रीति बिचार |</l>
          <l xml:id="GopS15,4.1">दुराचारणीं रचि भेष बनावै सील साच नहीं पिय क्यूं भावै |</l>
          <l xml:id="GopS15,4.2">कंत न भावै करै सिंगार डिंभपणैं रीझै संसार |</l>
          <l xml:id="GopS15,4.3">जौपैं पतिब्रता ह्वैहै नारी सो धन भावै पीयहि पियारी |</l>
          <l xml:id="GopS15,4.4">पिय पहिचांनैं आंन नहीं कोई दादू सोई सुहागनि होई |</l>
          <l xml:id="GopS15,5.0">सांईं मेरौ रीझै साचि कूडै कपटि न जाई राचि |</l>
          <l xml:id="GopS15,5.1">कोई बहु गावौ कोई बहु नाचौ जब लग नांहीं हिरदै साचौ |</l>
          <l xml:id="GopS15,5.2">अनेक सिंगार करै बहु कांमनि नांहिंन पीव मनि भावै भांमनि |</l>
          <l xml:id="GopS15,5.3">पतिब्रता पति हीं कूं जांनैं नांमदेव कहै हरि ताही की मांनैं |</l>
          <l xml:id="GopS15,6.0">जौ पैं पीय के मन नहीं भांयैं तौ का पारोसनि कैं दुलरांयैं |</l>
          <l xml:id="GopS15,6.1">का चूरा पाइल झंमकांयैं कहा भयौ बिछुवा ठमकांयैं |</l>
          <l xml:id="GopS15,6.2">कहा काजल सिंदूर कैं दीयैं सोलह सिंगार कहा भयौ कीयैं |</l>
          <l xml:id="GopS15,6.3">अंजन मंजन करै ठगौरी का पचि मरै निगौडी बौरी |</l>
          <l xml:id="GopS15,6.4">जौ पैं पतिब्रता ह्वैहै नारी तौ कैसैंहीं रहौ सो पीवहि पियारी |</l>
          <l xml:id="GopS15,6.5">तन मन सौंपै सकल सरीरा ताहि सुहागनि कहै कबीरा |</l>
          <l xml:id="GopS15,7.0">पीव कूं पूठि दे सो मदभागंनि |</l>
          <l xml:id="GopS15,7.0">कुलवंती जौ कलप बीति जाइ आंन न भजै रहै अनरागनि |</l>
          <l xml:id="GopS15,7.1">आंन पुरिष जंबक संमि लेषै कैसैं रुचै स्वांन संगि बाघनि |</l>
          <l xml:id="GopS15,7.1">साच सील तैं पियहि पियारी दुतीय न भजै न होइ दुहागनि |</l>
          <l xml:id="GopS15,7.2">अधर चार उर सौंपि स्वामि कूं हिलि मिलि रहै सकल भर्म त्यागनि |</l>
          <l xml:id="GopS15,7.2">कहि नापा हरि सूं लपटांनीं ज्यूं ग्रीषम चंदन रुति नागनि |</l>
          <l xml:id="GopS15,8.0">कहा दुहागनि भेष बनावै प्रेम बिनां पीव कौ महल न पावै |</l>
          <l xml:id="GopS15,8.1">रचि रचि तिलक बनावै माला हिरदै कपट कैसैं मिलहि गुपाला |</l>
          <l xml:id="GopS15,8.2">काट कटूं नर कांमनि कीन्हां कहा सिंगार बषत गुन हींनां |</l>
          <l xml:id="GopS15,8.3">जै मन परचै पीय सूं आवै तौ अंजन मंजन कहा दिषावै |</l>
          <l xml:id="GopS15,8.4">नापा हरि हिरदै मति जीजै केवल रांम रसांइन पीजै |</l>
          <l xml:id="GopS15,9.0">कहा भयौ तिलक गरैं जपमाला मरम न जांनैं मिलन गोपाला |</l>
          <l xml:id="GopS15,9.1">दिन प्रति पसू करै हरिहाई गलै काठ वाकि बांनि न जाई |</l>
          <l xml:id="GopS15,9.2">स्वांग सेत करणीं मनि काली कहा भयौ गलि माला घाली |</l>
          <l xml:id="GopS15,9.3">बिनहीं प्रेम कहा भयौ र%रूयैं भीतरि मैल बाहरि कहा ध%रूयैं |</l>
          <l xml:id="GopS15,9.4">गलगल स्वांद भगति नहीं धीर चीकन चंदवा कहै कबीर |</l>
        </lg>  
        <lg type="[Ś]">  
          <l xml:id="GopS15,17">बैरागी आछा बण्यां चोषा चितर्या चांम |</l>
          <l xml:id="GopS15,17">कांमणि देष्यां कलमलै ते बैरागी बेकांम |</l>
          <l xml:id="GopS15,10.0">कहा भयौ रचि स्वांग बनायौ अंतरजांमीं निकटि न आयौ |</l>
          <l xml:id="GopS15,10.1">बिषई बिषै दिढावै गावै रांम नांम मनि कबहू न आवै |</l>
          <l xml:id="GopS15,10.2">पापी परलै जांहि अभागे अंमृत छाडि बिषै रसि लागे |</l>
          <l xml:id="GopS15,10.3">कहै कबीर हरि भगति न साधी भग मुषि लाग मुये अपराधी |</l>
        </lg> 
        </lg type="[C]">  
          <l xml:id="GopS15,11.0">संतौ सो दरसन क्यूं कीजै |</l>  
          <l xml:id="GopS15,11.0">कांम क्रोंध बिषै बिभचारी बादि कहा बित लीजै |</l>
          <l xml:id="GopS15,11.1">भेद बतांवणि नीच न जांणै सोई नीच अनीता |</l>
          <l xml:id="GopS15,11.1">षैंचा तांणि षेह षर बूकै रांम न जांणैं पीता |</l>
          <l xml:id="GopS15,11.2">गादह कहा ग्यांन गति जांणैं अबुधि लियैं अपराधी |</l>
          <l xml:id="GopS15,11.2">चीन्हां चीत किया नर चूसा मति माया षणि षाधी |</l>
          <l xml:id="GopS15,11.3">सुधि बिण संष फिरै सूतकनां निसदिन दुष सरापी |</l>
          <l xml:id="GopS15,11.3">कहै हरदास कौंन वैकांमीं परलै गया पसु पापी |</l>
          <l xml:id="GopS15,12.0">भाई रे कहा भयौ गलि काठ रुलांयैं भूंछ भर्म झष मारै |</l>
          <l xml:id="GopS15,12.0">ताज कुलहता कै सिरि सोहै जो जगपति रूप बिचारै |</l>
          <l xml:id="GopS15,12.1">पाक कियां क्यूं पांतिग तूटै पूजा पीड न जाई |</l>
          <l xml:id="GopS15,12.1">जीव जगत मां आसनु ?ह्रीलै बूडौ षाइ बकाई |</l>
          <l xml:id="GopS15,12.2">गांठि षुसीजे पचि पद कीया तांन सहित तंगि गायौ |</l>
          <l xml:id="GopS15,12.2">कवल कोस मैं बास बडी निधि भूलै भेद न पायौ |</l>
          <l xml:id="GopS15,12.3">मिंथ्या मूरष मूंड मुंडाया वोछी मति अभिमांनीं |</l>
          <l xml:id="GopS15,12.3">जाकौ बींद साथरै सोवै षाड पडौ षणि जांनीं |</l>
          <l xml:id="GopS15,12.4">तिलक दीयौ तऊ ताप तितीही गुर सिष काचा करणीं |</l>
          <l xml:id="GopS15,12.4">कहै हरदास चढौ नर चेतनि गगन ग्यांन नीसरणीं |</l>
          <l xml:id="GopS15,13.0">ते हरि के आंवहिं किहि कांमां जे नहीं चीन्हैं आतमरांमां |</l>
          <l xml:id="GopS15,13.1">थोडी भगति धणां अहंकारा ऐसे भगता मिलहि अपारा |</l>
          <l xml:id="GopS15,13.2">भाव न चीन्हैं हरि गोपाल जांनि कि अरहट कै गलि माल |</l>
          <l xml:id="GopS15,13.3">कहै कबीर जिनि गये अभिमांन ते भगता भगवंत समांन |</l>
          <l xml:id="GopS15,14.1">हम पाया हम पाया रे भाई भेष बनाइ ऐसी मनु आई |</l>
          <l xml:id="GopS15,14.2">भीतर का यहु भेद न जांनैं कहै सुहागनि क्यूं मन मांनैं |</l>
          <l xml:id="GopS15,14.3">अंतरि पीय सूं परचा नांहीं कहै सुहागनि लोकनि मांहीं |</l>
          <l xml:id="GopS15,14.4">सांईं सुपिनैं कबहूं न आवै कहिबा ऐसैं महलि बुलावै |</l>
          <l xml:id="GopS15,14.5">इन बातनि मोहि अचिरज आवै पटम कीयैं कैसैं पीव पावै |</l>
          <l xml:id="GopS15,14.6">दादू सुहागनि ऐसैं कोई आपा मेटि रांम रत होई |</l>
          <l xml:id="GopS15,15.0">सोई सुहागनि साच सिंगार तन मन लाइ भजै भरतार |</l>
          <l xml:id="GopS15,15.1">भाव भगति प्रेम ल्यौ लावै नारी सोइ सार सुष पावै |</l>
          <l xml:id="GopS15,15.2">सहज संतोष सील जब आया तब नारी नाह अमोलिक पाया |</l>
          <l xml:id="GopS15,15.3">तन मन जोबन सौंपि सब दीन्हां तब कंत रिझाइ आप बसि कीन्हां |</l>
          <l xml:id="GopS15,15.4">दादू बहुरि बिवोग न होई पिय सूं प्रीति सुहागनि सोई |</l>
          <l xml:id="GopS15,16.0">साच कहूं तौ जी जग मारै एक अनेक आगैं नित हारै |</l>
          <l xml:id="GopS15,16.1">साचै आषरि गोठि बिणासै भाजै हाड अभावै हासै |</l>
          <l xml:id="GopS15,16.2">मन मैलै की सुधि न जांणीं साबण सिला सरांहै पांणीं |</l>
          <l xml:id="GopS15,16.3">ऊजल बांनौं नींचस गाई पाषंड भेष कीयें पति जाई |</l>
          <l xml:id="GopS15,16.4">अपस अग्यांनीं उजल हूवा संसै गांठि पडी गलि मूवा |</l>
          <l xml:id="GopS15,16.5">नांमदेव कहै ए संष सरापी प्रांणनाथ नहीं सुमिरैं पापी |</l>
          <l xml:id="GopS15,17.0">गंदी देही सूं मन मांन्यां |</l>
          <l xml:id="GopS15,17.0">हरि सूरसाह अचल ठकुराई ताका मरम न जांन्यां |</l>
          <l xml:id="GopS15,17.1">दरपन मांहैं बिंब निहारि लाल तिलक भल बांन्यां |</l>
          <l xml:id="GopS15,17.1">कनंक कलस जैंसै भर्या हलाहल मृगतृ.ख्नां का पांन्यां |</l>
          <l xml:id="GopS15,17.2">ज्यूं आषेट नाद निस म्रिघी रीझत काल न जांन्यां |</l>
          <l xml:id="GopS15,17.2">अरि सोई कपट स्वांग सोई सस्त्र भेष कपट कूं ठांन्यां |</l>
          <l xml:id="GopS15,17.3">बांनां पहरि दुरैहैं पीछैं हरि सूं नांहीं छांनां |</l>
          <l xml:id="GopS15,17.3">कहि नापा परतीति भजन बिन भेषि भर्म नहीं भांन्यां |</l>
          <l xml:id="GopS15,18.0">एकै बीठुला सरणैं जा रे जनम बाया का दौडा रे |</l>
          <l xml:id="GopS15,18.1">तीरथैं तीरथैं कांहीं डारे लटकै ड%रूया कां तूंबा रे |</l>
          <l xml:id="GopS15,18.2">फोचाचया तुलछी बाहा रे ध्रू सारीषा पद जोडा रे |</l>
          <l xml:id="GopS15,18.3">नांमौं भणैं तूं देव पहारे केसौ भगता चा रणियां रे |</l>
        </lg>
        <lg type='[Ś]'>
          <l xml:id="GopS15,18">संष चक्र बिभूदेहे लिलाटे हरिमंदिरं |</l>
          <l xml:id="GopS15,18">तुलसी ग्रीवांषु माला इति सर्बे निनार्थकं बिना हरि |</l>
          <l xml:id="GopS15,19">अमूल मुद्रा क्रित बाहडंडो प्रचंड पाषंड श्रुति साध निंदया |</l>
          <l xml:id="GopS15,19">रहि संकमाला क्रित बालरंडा कलौ बै.ख्नव भवष्यत भंडा |</l>
        </lg>
        <lg type="[C]">
          <l xml:id="GopS15,19.0">जौ मैं बौरा तौ रांम तोरा लोक मरम का जांनैं मोरा |</l>
          <l xml:id="GopS15,19.1">माला तिलक पहरि मन मांनां लोकनि रांम षिलैंनां जांनां |</l>
          <l xml:id="GopS15,19.2">चिंतामनि क्यूं पाईए तोली मन दे रांम लियौ निरमोली |</l>
          <l xml:id="GopS15,19.3">लोक कहैं कबीर बौरांनां कबीरा का मरम रांम भल जांनां |</l>
          <l xml:id="GopS15,20.0">अब मेरी नाचै गावै बलईया |</l>
          <l xml:id="GopS15,20.0">जौ तौ श्रगुण निर्गुण मिलि गइया |</l>
          <l xml:id="GopS15,20.1">सुमिरण भजन करत हूं जाकौ सो ठाकुर पहिचांन्यौं |</l>
          <l xml:id="GopS15,20.1">सोलह सिंगार करूं काहे कूं पीय धन कौ मन मांन्यौं |</l>
          <l xml:id="GopS15,20.2">स्यंध मिल्या नदी का पांनी इत उत मन न चलावै |</l>
          <l xml:id="GopS15,20.2">वामैं बढिवाही मांझ समांना बाहरि निकसि न आवै |</l>
          <l xml:id="GopS15,20.3">जब दस मास उदर मैं रहिया षटक्रम कहा कमाया |</l>
          <l xml:id="GopS15,20.3">जा जल कूं जग ढूंढत डोलै तिस जल मंदिर छाया |</l>
          <l xml:id="GopS15,20.4">जो माली मंदिर मैं बैठा जिनि तरवर सींचि बढाया |</l>
          <l xml:id="GopS15,20.4">जा तरवर की छाया बैठरौ अंमृत फल मैं पाया |</l>
          <l xml:id="GopS15,20.5">द्वादस तिलक करूं नहीं अपनै गलै न मेल्हूं माला |</l>
          <l xml:id="GopS15,20.5">न्हांइ न्हाइहूं धरूं न ध्यांनां चलूं न बेद की चाला |</l>
          <l xml:id="GopS15,20.6">तीरथ करूं न बरत उपासूं होइ सु होइ अनि आसा |</l>
          <l xml:id="GopS15,20.6">सरन रहूं मांगूं नहीं कछुवै कहै जन स्यौरनदासा |</l>
        </lg>
        <lg type="[K]">
          <l xml:id="GopS15,21.1">ब्यौम बाइ ससि सूर सलिल धरणीं मत लीया |</l>
          <l xml:id="GopS15,21.2">षटदरसन ए आदि इनहुं कोई बरन न कीया |</l>
          <l xml:id="GopS15,21.3">सेस भेस कहि कौंन कौंन सुषदेव सुबांनां |</l>
          <l xml:id="GopS15,21.4">दत देह नहीं दरस गुरू चौबीस न छांनां |</l>
          <l xml:id="GopS15,21.5">सकल सुरन गुर बृहसपति सुक्र जती सादे सदा |</l>
          <l xml:id="GopS15,21.6">रजब नर नग छाप बिन पेषि प्रांण पाया मुदा |</l>
          <l xml:id="GopS15,22.1">चंदनि सरप सुजाइ पंषि पत्री घरि आंनहि |</l>
          <l xml:id="GopS15,22.2">मधुरिष मधु ले सोधि हंस पै पांनी छांनहि |</l>
          <l xml:id="GopS15,22.3">ज्यूं जोतिग जीव पैठि गहति ग्राह जिआई |</l>
          <l xml:id="GopS15,22.4">जांन जौंहरी अधिक रतन की पारिष पाई |</l>
          <l xml:id="GopS15,22.5">नट असन देषहु अधर सिसु सुरही क्यूं थण लीया |</l>
          <l xml:id="GopS15,22.6">रजब सादे साधयौ कहु किंनि किंनि बांनां कीया |</l>
          <l xml:id="GopS15,23.1">बिनस नाह मरि सूर पहरि बगतर पुनि अंगा |</l>
          <l xml:id="GopS15,23.2">तजि सिंगार जरि सती करैं नौसत तन भंगा |</l>
          <l xml:id="GopS15,23.3">मांडै मैंगल मल सोई सादहुं बल होई |</l>
          <l xml:id="GopS15,23.4">षडग सपांनें बहैंहि नकस का फेर न कोई |</l>
          <l xml:id="GopS15,23.5">रहिति सहिति कंठ लै सुसुत पूत पियारे बाप कूं |</l>
          <l xml:id="GopS15,23.6">रजब सोनां साध सुध छोडैं नहीं सु छाप कूं |</l>
          <l xml:id="GopS15,24.1">सादी सहित सिंगार नारि नर मिलि फल पांवहि |</l>
          <l xml:id="GopS15,24.2">नालिहि रंग न रंग जंत्र घटितांन न आंवहि |</l>
          <l xml:id="GopS15,24.3">ह्वै अकुत घरि पूत दुहुं दुष संधि सु संधी |</l>
          <l xml:id="GopS15,24.4">माला बंदरवालि बारि बंदी अंनबंधी |</l>
          <l xml:id="GopS15,24.5">घटा सेत बहु बरन की बरषत बादल सब भले |</l>
          <l xml:id="GopS15,24.6">रजब सीझहि साच मैं बिन दरसन दरसन चले |</l>
          <l xml:id="GopS15,25.1">गनिका सजहि सिंगार भेष बहु करहि भवईये |</l>
          <l xml:id="GopS15,25.2">चित्रे हसती बैल नांहि साधू पद पइये |</l>
          <l xml:id="GopS15,25.3">बांनैंरा सिब देव पीर कहिये लील्हरिया |</l>
          <l xml:id="GopS15,25.4">वह कुंभार घरि बहै वहि सुकाष्ट क्रित करिया |</l>
          <l xml:id="GopS15,25.5">मुहर छाप पीतलि धरी कली लोह परि कीजिये |</l>
          <l xml:id="GopS15,25.6">रजब धारे रूप जे तिन समांन नहीं लीजिए |</l>
          <l xml:id="GopS15,26">सांईं कारनि सेज संवारी सब थैं सुदर ठौर |</l>
          <l xml:id="GopS15,26">दादू नारी नाह बिन आनि बिठाये और |</l>
          <l xml:id="GopS15,27">कबीर जै कोई सुंदरी जांनि करै बिभचार |</l>
          <l xml:id="GopS15,27">ताहि न कबहूं आदरै परम पुरिष भरतार |</l>
          <l xml:id="GopS15,28">जैमल ऊंचा कुल की आतमां नीचा कै संगि जाइ |</l>
          <l xml:id="GopS15,28">परम पुरिष यौं परहरी कदे न अंगि लगाइ |</l>
          <l xml:id="GopS15,29">दादू तजि भरतार कूं पर पुरिषा रत होइ |</l>
          <l xml:id="GopS15,29">ऐसी सेवा सब करैं रांम न जांनीं सोइ |</l>
          <l xml:id="GopS15,30">पर पुरिषा रत बंझडी जांणौं जे फल होइ |</l>
          <l xml:id="GopS15,30">जनम बिगोवै आपणां दादू निर्फल सोइ |</l>
          <l xml:id="GopS15,31">पर पुरिषा सब परहरै सुंदरि देषै जागि |</l>
          <l xml:id="GopS15,31">अपनां पीव पिछांणि करि दादू रहिये लागि |</l>
          <l xml:id="GopS15,32">कबीर जै सुंदरि सांई भजै तजै आंन की आस |</l>
          <l xml:id="GopS15,32">ताहि न कबहूं परहरै पलक न छाडै पास |</l>
          <l xml:id="GopS15,33">जिसकी षूबी षूब सब सोई षूब संभारि |</l>
          <l xml:id="GopS15,33">दादू सुंदरि षूब सूं नषसष साज संवारि |</l>
          <l xml:id="GopS15,34">दादू पंच अभूषन पीव करि सोलह सबहीं ठांव |</l>
          <l xml:id="GopS15,34">सुंदरि यहु सिंगार करि ले ले पीव का नांव |</l>
          <l xml:id="GopS15,35">यहु ब्रत सुंदरि ले रहै तौ सदा सुहागनि होइ |</l>
          <l xml:id="GopS15,35">दादू भावै पीव कूं ता समि और न कोइ |</l>
          <l xml:id="GopS15,36">दादू जब तन मन सौंप्या रांम कूं तासनि का बिभचार |</l>
          <l xml:id="GopS15,36">सहज सीस संतोष सत प्रेम भगति लै सार |</l>
          <l xml:id="GopS15,37">दादू नींच ऊंच कुल सुंदरी सेवा सारी होइ |</l>
          <l xml:id="GopS15,37">सोई सुहागनि कीजिए रूप न पीजै धोइ |</l>
          <l xml:id="GopS15,38">नांनिक सेवा करै जु कंत की कंत तिसै का होइ |</l>
          <l xml:id="GopS15,38">गरबि कंत न पाईए जे रूप सवाल्या होइ |</l>
          <l xml:id="GopS15,39">जे सांई का ह्वै रहै सांईं तिस का होइ |</l>
          <l xml:id="GopS15,39">दादू दूजी बात सब भेषि न पावै कोइ |</l>
          <l xml:id="GopS15,40">कबीर भोलै भूली षसम कै बहुत कीया बिभचार |</l>
          <l xml:id="GopS15,40">सतगुरि सरू बताईया पूरिबला भरतार |</l>
          <l xml:id="GopS15,41">कबीर जब लग पीव परचा नहीं कंन्यां कवारी जांणि |</l>
          <l xml:id="GopS15,41">हथ लेवौ हौसां गह्यौ मुसकल पडी पिछांणि |</l>
          <l xml:id="GopS15,42">अपनैं रसि आपैं गरबांनीं सांईं सेव न सुंदरि जांनीं |</l>
          <l xml:id="GopS15,42">तूं मति जांनैं हासी षेला सेज एक परि मिलणहु हेला |</l>
          <l xml:id="GopS15,43">काहे परि कवि मल्ह कहि सुंदरि सजति सिंगार |</l>
          <l xml:id="GopS15,43">जे घरि कंत न आवई तौ सबै सिंगार अंगार |</l>
          <l xml:id="GopS15,44">कबीर नवसत साजे कांमणीं तन मन रही संजोइ |</l>
          <l xml:id="GopS15,44">जे पीव कै मन मांनैं नहीं तौ पटम कीयैं क्या होइ |</l>
          <l xml:id="GopS15,45">बांहीं चूडा सिरि घडी मांगी लाइ सिंदूर |</l>
          <l xml:id="GopS15,45">सेजैं गई न मांनियैं नांनक सभे अडंबर कूड |</l>
          <l xml:id="GopS15,46">नित संवारी सिकरी उंजाल्यं दीदंत |</l>
          <l xml:id="GopS15,46">भेष करे करि थकिये अजौं न भांणीं कंत |</l>
          <l xml:id="GopS15,47">जैमल साहिब सूं आई गई पड्या स्वांग सूं कांम |</l>
          <l xml:id="GopS15,47">भेष धर्या सिर ऊपरैं कौंण कहैगा रांम |</l>
          <l xml:id="GopS15,48">केसौ गल मैं पहरे हाड रांड के करम रांड कौ मैल |</l>
          <l xml:id="GopS15,48">माथै चोटी रांड की भयौ रांम कौ बैल |</l>
          <l xml:id="GopS15,49">जैमल मनहुं की सोधी नहीं बस्ता है किस ठांव |</l>
          <l xml:id="GopS15,49">इतनां हीं मैं रंजि गया स्वांमीं पाया नांउं |</l>
          <l xml:id="GopS15,50">जैमल दमडी लागै भद्र की चंदन पै का दोइ |</l>
          <l xml:id="GopS15,50">षुडदा की माला लई दुकडै स्वांमीं होइ |</l>
          <l xml:id="GopS15,51">पीपा भाव जु भगति मैं बुधि सो कलि का देष |</l>  
          <l xml:id="GopS15,51">भुरकी नाषी भरम की पड्या भगति मैं भेष |</l>
        <lg type="[C]">
          <l xml:id="GopS15,52.1">गुण गावै बावै करताला जांणैं नहीं रूप गोपाला |</l>
          <l xml:id="GopS15,52.1">जांण्यां पछैं बहुत सुष जाणीं अणजांणत का कहै कहांणी |</l>
          <l xml:id="GopS15,52.2">माला तिलक बिंब तजि मूंका होइ सोभ पणि करणीं चूका |</l>
          <l xml:id="GopS15,52.2">करणीं करम बंधण नहीं छूटा तौ रसनां रांम जपै क्या झूठा |</l>
          <l xml:id="GopS15,52.3">भीतरि धोइ म धोइसि काया लंपट कपट रूप चित लाया |</l>
          <l xml:id="GopS15,52.3">आतम रांम अवर नहीं दूजा करिये कहौ कवन की पूजा |</l>
          <l xml:id="GopS15,52.4">जोगी जती तपी सिंन्यासी यां देष्यां क्यूं छूटै भौ पासी |</l>
          <l xml:id="GopS15,52.4">एक सरूप सकल मैं दीठा तब मन मांन्यां यहु रस मीठा |</l>
          <l xml:id="GopS15,52.4">समदरसण पहरसि जपमाला कहै परस मिलिसी गोपाला |</l>
        </lg>
        <lg type="[Ś]">
          <l xml:id="GopS15,53.1">हे भगत बिरंचि तु कतई करकतमतई |</l>
          <l xml:id="GopS15,53">गुंथितं नांममाला किं भ्रंम भ्रंमति |</l>
          <l xml:id="GopS15,53">काष्ट अगोपिकर्पलव आश्चिर्ज कर्म बंधनई |</l>
          <l xml:id="GopS15,53">किं करोति हरि चर्णकवल नेत्रैतांमृतोपि संगनास्ति |</l>
          <l xml:id="GopS15,54">दादू मन माला तहां फेरिये जहां दिवस न परसै रात |</l>
          <l xml:id="GopS15,54">तहां गुरि बांनां दीया सहजैं जपिये तात |</l>
          <l xml:id="GopS15,55">दादू मन माला तहां फेरिये जहां प्रीतम बैठे पास |</l>
          <l xml:id="GopS15,55">आगम गुर तैं गमि भया पाया नूर निवास |</l>
          <l xml:id="GopS15,56">दादू मन माला तहां फेरिये जहां आपै एक अनंत |</l>
          <l xml:id="GopS15,56">सहजैं सो सतगुर मिल्या जुगि जुगि फाग बसंत |</l>
          <l xml:id="GopS15,57">दादू सतगुरि माला मन दीया पवन सुरति सूं पोइ |</l>
          <l xml:id="GopS15,57">बिन हाथूं निसदिन जपै परम जाप यौं होइ |</l>
          <l xml:id="GopS15,58">कबीर माला काठ की कहि समझावै तोहि |</l>
          <l xml:id="GopS15,58">मन न फिरावै आपणां कहा फिरावै मोहि |</l>
          <l xml:id="GopS15,59">कबीर माला काठ की मेल्ही मुगधि झुलाइ |</l>
          <l xml:id="GopS15,59">सुमिरण की सोधी नहीं जांणूं डींगरि घाली गाइ |</l>
          <l xml:id="GopS15,60">कबीर माला तौ मन की और संसारी भेष |</l>
          <l xml:id="GopS15,60">माला पहर्यां हरि मिलै तौ अरहट कै गलि देष |</l>
          <l xml:id="GopS15,61">कबीर माला पहर्यां मन षुसी ताथैं कछू न होइ |</l>
          <l xml:id="GopS15,61">मन माला कै फेरतां जुगि उजियारा होइ |</l>
          <l xml:id="GopS15,62">कबीर बै.ख्नौं भया तौ का भया जे बूझ्या नहीं बमेक |</l>
          <l xml:id="GopS15,62">छापा तिलक बणांइ करि दगध्या लोक अनेक |</l>
          <l xml:id="GopS15,63">कबीर कर सेती माला जपै हिरदै बहै डंभूल |</l>
          <l xml:id="GopS15,63">पग तौ पला मैं गल्या भाजण लागी सूल |</l>
          <l xml:id="GopS15,64">कबीर कर पकरैं अंगुरी गिनैं मन धावै चहुं ओर |</l>
          <l xml:id="GopS15,64">जाहि फिरायें हरि मिलै सो भयौ काठ की ठौर |</l>
          <l xml:id="GopS15,65">कर मांहैं माला फिरै जीभ फिरै मुष मांहि |</l>
          <l xml:id="GopS15,65">मन तो भरमैं दह दिसा यहु तौ सुमिरण नांहि |</l>
          <l xml:id="GopS15,66">कबीर अंगुरी रेषा गिणैं कै गहि फेरै मनका |</l>
          <l xml:id="GopS15,66">मांहि भूष तिहूं लोक की बाहरि त्यागै तिनका |</l>
          <l xml:id="GopS15,67">सुमिरन यहु मन थिर नहीं मता मतै ज्यूं गनिका |</l>
          <l xml:id="GopS15,67">जगंनाथ ताकि गति ऐसी जैसैं चींचड थनिका |</l>
          <l xml:id="GopS15,68">कबीर माला पहर्यां क्या भया जौ भगति न आई हाथि |</l>
          <l xml:id="GopS15,68">दाढी मूंछ मुंडाइ करि चल्या जगत कै साथि |</l>
          <l xml:id="GopS15,69">दया दीनता हरि भगति लै लायैं भौ पार |</l>
          <l xml:id="GopS15,69">मोहन माला तिलक सूं काकौ भयौ उधार |</l>
          <l xml:id="GopS15,70">भोजन सूं षुध्या हरै बस्तर सूं सीजाइ |</l>
          <l xml:id="GopS15,70">पग पनहीं कांटा टलै मूंडै सुरमन साइ |</l>
          <l xml:id="GopS15,71">कमडल सूं जल पीजिये अंतरि तृषा बुझाइ |</l>
          <l xml:id="GopS15,71">कर लकुटि कूता टलै झोली बरतणि माइ |</l>
          <l xml:id="GopS15,72">उडियांनीं बांधै कमर पोथी मैं निधि सार |</l>
          <l xml:id="GopS15,72">दोति लेषि हरि जस लिषैं बांनैं क्या उपगार |</l>
          <l xml:id="GopS15,73">मोहन जे यहु बांनां हंस का तौ मोती क्यूं न चुगांहि |</l>
          <l xml:id="GopS15,73">मोती परहरि मलु चुगैं तौ ए हंसा नांहि |</l>
          <l xml:id="GopS15,74">काया तरवर माकड चित डालैं पांन भवैं नित नित |</l>
          <l xml:id="GopS15,74">कलपै झलपै दह दिसि जाइ तिस कारणि कोइ सिध न थाइ |</l>
        </lg>
        <lg type="[C]">  
          <l xml:id="GopS15,21.0">भाई रे भेषि अलेष न पाईए |</l>
          <l xml:id="GopS15,21.0">ताथैं साहिब सूं ल्यौ लाईए |</l>
          <l xml:id="GopS15,21.1">केई कहैं हम एकमुंद्या केई डोलैं नागा |</l>
          <l xml:id="GopS15,21.1">केई मडा मसांण जगावैं केई धूंई लागा |</l>
          <l xml:id="GopS15,21.2">केई कहैं हम आसणधारी काहू बसुधा हेरी |</l>
          <l xml:id="GopS15,21.2">केई अंध अघोर कमांवैं केई देवैं फेरी |</l>
          <l xml:id="GopS15,21.3">केई कहैं हम रूंषां ब्रिषां केई जडियां लागा |</l>
          <l xml:id="GopS15,21.3">केई राजदुवारां डोलैं पणि गोरष का घर आघा |</l>
          <l xml:id="GopS15,21.4">तजि आरंभ अलेष गहि भाई साहिब सूं ल्यौ लाई |</l>
          <l xml:id="GopS15,21.4">तौ तैं जोग जुगति सब जांणीं गोरष की गति पाई |</l>
          <l xml:id="GopS15,21.5">केई गुपती चक्र सूं लागा केई नागा केई पहरैं बागा |</l>
          <l xml:id="GopS15,21.5">केई देवी कै मारगि भागा सांईं संगि न जागा |</l>
          <l xml:id="GopS15,21.6">केई अंगीठी देह जलावैं केई बैठा कोऊ षांवैं |</l>
          <l xml:id="GopS15,21.6">केई मूंनी केई बोलैं ग्यांनीं पणि हरि की भगति न जांनीं |</l>
          <l xml:id="GopS15,21.7">केई जटा बिभूति लगांवैं केई देवी का गुण गावैं |</l>
          <l xml:id="GopS15,21.7">केई सींगी सेली सौदा सूं लागा पणि दत का घर आघा |</l>
          <l xml:id="GopS15,21.8">सिंन्यासी सो साहिब कूं जांणैं भगवांन सोजे भगति बषांणैं |</l>
          <l xml:id="GopS15,21.8">परमहंस जे पाप न छीपै |</l>
          <l xml:id="GopS15,21.8">पारब्रह्म पति और न भाई तौ तैं दत की गति पाई |</l>
          <l xml:id="GopS15,21.9">केई देवी की पोथी गांवैं केई गहण ह्वै तब धावैं |</l>
          <l xml:id="GopS15,21.9">केई थावर दीतवार मनांवैं केई सराध नाडां कूं जांवैं |</l>
          <l xml:id="GopS15,21.10">केई होम जग्य पढांवैं केई मडा की माया षांवैं |</l>
          <l xml:id="GopS15,21.10">केई बार हौ का रटौ तीयौ जाचैं सांईं संगि न राचैं |</l>
          <l xml:id="GopS15,21.11">केई घरि घरि पतडा बांचैं केई नौ ग्रिह की बांणीं बांचैं |</l>
          <l xml:id="GopS15,21.11">केई पाप पुंनि निरूपैं मागा केई कोडि तेतीसूं लागा |</l>
          <l xml:id="GopS15,21.11">पणि ब्रह्मां का घर आघा |</l>
          <l xml:id="GopS15,21.12">ब्राह्मण सो जे ब्रह्म कूं जांणैं ब्रह्मा जी कहै सो मांनैं |</l>
          <l xml:id="GopS15,21.13">भर्म कर्म का भेद न भाई तौ तूं ब्राह्मण भगत कहाई |</l>
          <l xml:id="GopS15,21.13">तौ तैं ब्रह्मां की गति पाई |</l>
          <l xml:id="GopS15,21.14">केई कहैं हम क्रि.ख्न उपासिक केई कहैं रघुनाथी |</l>
          <l xml:id="GopS15,21.14">केई कहैं हम राधाबलभी केई कहैं जगनाथी |</l>
          <l xml:id="GopS15,21.15">तिहि साहिब नैं जांणैं नांहीं जे लीयां डोलै साथी |</l>
          <l xml:id="GopS15,21.15">केई तीरथ बरतां दौड्या केई प्रतिमां लागा |</l>
          <l xml:id="GopS15,21.16">केई माला तिलक बषांणैं केई पांऊं नागा |</l>
          <l xml:id="GopS15,21.16">केई कहैं हम लीलाधारी केई पाकौं लागा |</l>
          <l xml:id="GopS15,21.17">केई त्रिकाल षटक्रम पूजा पणि कबीर का घर आघा |</l>
          <l xml:id="GopS15,21.17">तजि भेष भ्रम भगवंत भजि भाई धरे ध्यांन न लाई |</l>
          <l xml:id="GopS15,21.17">तौ तूं जन रांम कौ कहावै कबीर की गति पाई |</l>
          <l xml:id="GopS15,21.18">केई बैठा कतेब बषांणैं केई पढणैं लागा |</l>
          <l xml:id="GopS15,21.18">केई सोफी सेष दरवेस दर तजि पालै मीढा माघा |</l>
          <l xml:id="GopS15,21.19">केई पैकंबर पीर मनावैं केई मकै मदीनैं जावैं |</l>
          <l xml:id="GopS15,21.19">केई आब जमजमां जनति हूर बषांणैं सांईं संगि ताकूं नहीं जांणैं |</l>
          <l xml:id="GopS15,21.20">केई तौ हज काबै दौड्या केई रोजां लागा |</l>
          <l xml:id="GopS15,21.20">केई उजू ईदि निमाज कलमां पणि महमद का घर आघा |</l>
          <l xml:id="GopS15,21.21">तजि लबेस लाल गहि भाई हेडै हेत न लाई |</l>
          <l xml:id="GopS15,21.21">बगनी भूका भांगि न छांणीं तौ तैं महमद की गति पाई |</l>
          <l xml:id="GopS15,21.22">केई बैठा मूंड षुसांवैं केई न कपटी साधैं |</l>
          <l xml:id="GopS15,21.22">केई धोवण धांवण पीवैं केई पीछीं बांधै |</l>
          <l xml:id="GopS15,21.23">केई तौ नागा होइ र जींवैं |</l>
          <l xml:id="GopS15,21.23">केई ऊन्हां सोधैं केई मूंत बषेरैं माघै केई बैठा लांघै |</l>
          <l xml:id="GopS15,21.24">केई बैठा पतडा लिषैं केई नीली त्यागा |</l>
          <l xml:id="GopS15,21.24">केई अंगार अछूति सोधै केई पढांवण लागा |</l>
          <l xml:id="GopS15,21.25">इनहीं लागि रहे हैं अग्यांनी पणि नेम अरिहंत का घर आघा |</l>
          <l xml:id="GopS15,21.25">नेम अरहंत अलेष मनाया तिन्हूं सबै सिधि पाई |</l>
          <l xml:id="GopS15,21.26">ए मूंढा मूरिष मरम न जांणैं भेषां बीधा भाई |</l>
          <l xml:id="GopS15,21.26">जंगम बोध सिंन्यासी ऊंधा सबह भेषां रूधा |</l>
          <l xml:id="GopS15,21.26">जन जगिया की इहै बीनती साहिब सुमिरौ सूधा |</l>
        </lg>
      </div>
    </body>
  </text>
</TEI>

