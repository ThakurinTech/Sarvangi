<TEI xmlns="http://www.tei-c.org/ns/1.0">
  <text>
    <body>
      <div>
        <head>आनंदेव तासकार कौं अंग</head>
        <lg type="[C]">
          <l xml:id="GopS66,1.0">आंन न जांणूं देवी न देवा जत जत प्रांणत तहि तेरी सेवा</l>
          <l xml:id="GopS66,1.1">तूं सुष सागर आगर दाता तूंहीं मेरे प्रांन पिता गुर माता</l>
          <l xml:id="GopS66,1.2">नांमौं भणैं मेरे सब कुछ सांईं मनसा बाचा दूसर नांहीं</l>
          <l xml:id="GopS66,2.0">रांम जुहारि न और जुहारौ जीवनि जाइ जनम कत हारूं</l>
          <l xml:id="GopS66,2.1">आंन देंव सूं दींन न भाषूं रांम रसांइन रसनां चाषूं</l>
          <l xml:id="GopS66,2.2">थावर जंगम कीट पतंगा सतिरांम सबहिन के संगा</l>
          <l xml:id="GopS66,2.3">भणत नांमदेव जीवनि रांमां आंन देव फोकट बेकांमां</l>
        </lg>
        <lg type="[Ś]">
          <l xml:id="GopS66,1">आंन देव कौ नांहि भरोसौ बातनि बिंजन लाष परोसौ</l>
          <l xml:id="GopS66,1">जीवनि कद्या त्रिपति किनि पाई म्रिग तृ.ख्नां किंनहूं न बुझाई</l>
          <l xml:id="GopS66,2">ऐसे आंन देव फल दाइक हरि बिन कौंन छुडांवन लाइक</l>
          <l xml:id="GopS66,2">धम्रराइ कहै सुंनि कृत हारी तैं कीरति क्यूं बिसुध बिसारी</l>
          <l xml:id="GopS66,3">ग्रभ अगनि रछ्या जिनि कीनीं संकुट मोचि अभै ता दीनीं</l>
          <l xml:id="GopS66,3">हरन चरन लोचन नासा मुष रुधिर बूंद तैं लिभ इतौ सुष</l>
          <l xml:id="GopS66,4">सो सुष तैं सुपिनैं न पिछांन्यूं प्रांननि दाता निकट न जांन्यूं</l>
        </lg>
        <lg type="[C]">
          <l xml:id="GopS66,3.0">गोबिद से पति पाइ कहा मन अनत हिलावै</l>
          <l xml:id="GopS66,3.0">भगवंत भजन बिन सुष नहीं जौ चहूं दिसि धावै</l>
          <l xml:id="GopS66,3.1">फल की आस करै भरै जे बिरष बढावै</l>
          <l xml:id="GopS66,3.1">महामूंढ मूलै तजै साषा जल नावै</l>
          <l xml:id="GopS66,3.2">बसै सुरसुरी तीर मंद मति कूप षनावै</l>
          <l xml:id="GopS66,3.2">जैसैं स्वांन कुलाल कौ संग लाग्यौ धावै</l>
          <l xml:id="GopS66,3.3">आंन पुरिष की सेव करै धन कुलहि लजावै</l>
          <l xml:id="GopS66,3.3">गनिका ते उतपनि पुत्र कौंन कौ कहावै</l>
          <l xml:id="GopS66,3.4">आंन देव जौ भजै तजै हरि आंनहि गावै</l>
          <l xml:id="GopS66,3.4">सूरदास हरि पति बिनां सोभा क्यौं पावै</l>
        </lg>
        <lg type="[Ś]">
          <l xml:id="GopS66,5">हरि सा हीरा छाडि करि करैं आंन की आस</l>
          <l xml:id="GopS66,5">जैते नर जंमपुरि जाइसें सति भाषै रैदास</l>
          <l xml:id="GopS66,6">कबीर रांम पियारा छाडि करि करैं आंन का जापा</l>
          <l xml:id="GopS66,6">बेस्वां केरा पूत ज्यूं कहैं कौंण सूं बाप</l>
          <l xml:id="GopS66,7">दादू पूरण ब्रह्म तजि बंधे भ्रर्म की गांठि</l>
          <l xml:id="GopS66,8">दादू सब थे एक के सो एक न जांनां</l>
          <l xml:id="GopS66,8">जणें जणें के ह्वै गए यहु जगत दिवांनां</l>
          <l xml:id="GopS66,9">जैमल जिनि तुम्ह सिर जे सो कहां को तुम्ह किस के आहि</l>
          <l xml:id="GopS66,9">सो किंन चीन्हौं प्रांनियां अंध भया कित जांहि</l>
          <l xml:id="GopS66,10">जैमल जनम भोमि कहां जीव की कहां अलूझे आइ</l>
          <l xml:id="GopS66,10">सो साचा घर बाडि करि केती ठौर बिकाइ</l>
          <l xml:id="GopS66,11">जैमल कहां जीव उतपति भया कहां लिया बिश्राम</l>
          <l xml:id="GopS66,11">आया थाक्या कौल करि लागा है किस कांम</l>
          <l xml:id="GopS66,12">जैमल अणहूंता की आस करि हूंते सूं नहीं हेत</l>
          <l xml:id="GopS66,12">बीज बिहूणां बाहिया सो कदे न निपजै षेत</l>
          <l xml:id="GopS66,13">जैमल आपा तिस कौं सौंपिए आपण अस्थिर होइ</l>
          <l xml:id="GopS66,13">आपणही अस्थिर नहीं ताहि सौंप्यें क्या होइ</l>
          <l xml:id="GopS66,14">पीपा थोडै अंतरै घणीं बिगुती लोइ</l>
          <l xml:id="GopS66,14">महामाइ मार्या घणां तर्यौ नांहीं कोइ</l>
          <l xml:id="GopS66,15">उरैं परैं आगा लग जोई आई कहत न उधर्यौ कोई</l>
          <l xml:id="GopS66,15">न्रिषिनि हारि न्यांरि निसि जोई मार्यौ उघडै पणि तार्यौ न कोई</l>
          <l xml:id="GopS66,16.6">तांबौ कण जौ मेलि करि देवी एक उपाई</l>
          <l xml:id="GopS66,16.2">भली घडी सुनार कै देषिवा की सकलाई</l>
          <l xml:id="GopS66,16.3">घर मैं आंणीं मोल दे जणीं पांच सात मिलि राति जगाई</l>
          <l xml:id="GopS66,16.4">आगैं मेल्ही लिडकची सुषाइ गई बिलाई</l>
          <l xml:id="GopS66,16.5">भोपी धूजै धड हडै पवन उबासी षाइ</l>
          <l xml:id="GopS66,16.6">परस कहै हरि नांव बिन सो नर परलै जाइ</l>
          <l xml:id="GopS66,17">क्रमहींन जे माया ध्यांवैं बिभ्न भगति बिन मुकति न पांवैं</l>
          <l xml:id="GopS66,17">दुर्गति फिरैं नही दिसि काई पहलै भै पूजी महा माई</l>
        </lg>
        <lg type="[C]">
          <l xml:id="GopS66,4.0">कहा करूं जग देषत अंधा तजि आंनंद बिचारैं धंधा</l>
          <l xml:id="GopS66,4.1">पांहण आगैं जीव काटीला वाकौ पांण नहीं वाकी पूज रचीला</l>
          <l xml:id="GopS66,4.2">आंगणि देव पिबो कडि पूजा पांहण पूजि भया नर दूजा</l>
          <l xml:id="GopS66,4.3">नांमदेव कहै सुणौ रे धगडा आतम देव न पूजौ दगडा</l>
          <l xml:id="GopS66,5.0">जग अंधा नैंन न सूझै जिनि सिर जेताहि न बूझै</l>
          <l xml:id="GopS66,5.1">पांहन की पूजा करैं करि आतमा घाता</l>
          <l xml:id="GopS66,5.1">निर्मल नैंन न आवई दोजग दिसि जाता</l>
          <l xml:id="GopS66,5.2">पूजैं देव दिहाडियां महामाई मांनैं</l>
          <l xml:id="GopS66,5.2">प्रगट देव निरंजनां ताकी सेव न जांनैं</l>
          <l xml:id="GopS66,5.3">भैरूं भूत सब भरम के पसुप्रांणीं ध्यांवैं</l>
          <l xml:id="GopS66,5.3">सिरजनहारा सबनि का ताकूं नहीं पांवैं</l>
          <l xml:id="GopS66,5.4">आप सुवारथ मेदनीं का का नहीं करई</l>
          <l xml:id="GopS66,5.4">दादू साचे रांम बिन मरि मरि दुष भरई</l>
          <l xml:id="GopS66,6.0">संतौ कासूं कहिये सब जग अंधा कोई न दीसै सारा</l>
          <l xml:id="GopS66,6.0">परम अटल निधि रांम न पूजैं किहि बिधि होइ निस्तारा</l>
          <l xml:id="GopS66,6.1">के कुलदेव देवली नाडा के मढ भोपां लागा</l>
          <l xml:id="GopS66,6.1">सीलै स्वांन सकल धुरि लारिण पहले भौजे भागा</l>
          <l xml:id="GopS66,6.2">श्रप सींदरि आपैं कीया भ्रम दुनीं ज्यूं मानैं</l>
          <l xml:id="GopS66,6.2">भूत पिसाच पितर जिषि राकस ढही ढिगारै कांनै</l>
          <l xml:id="GopS66,6.3">दोसबराज बिथा दोऊ दीरघ जनम मरण भौ भारी</l>
          <l xml:id="GopS66,6.3">कहै हरदास रांम पद पाषैं न्रकि पडैं नर नारी</l>
          <l xml:id="GopS66,7.0">धोषा छाडि दे रे मनां हरि बिन नेटि निपूसा रे</l>
          <l xml:id="GopS66,7.0">आंन देव थैं मोष्य न मुकती म्रितक मूंसा रे</l>
          <l xml:id="GopS66,7.1">जे अणहेती कीजै षेती नाज न लूंबा रे</l>
          <l xml:id="GopS66,7.1">तीर्थ ब्रत सब देई देवा कर कस चूंबा रे</l>
          <l xml:id="GopS66,7.2">नाव लष गऊ चराई पाई सांड न संगी रे</l>
          <l xml:id="GopS66,7.2">बादि गई बेगारि दूध बिना रिति न रंगी रे</l>
          <l xml:id="GopS66,7.3">प्रणवंति नापा चीन्हिले आपा जोमति भ्यासी रे</l>
          <l xml:id="GopS66,7.3">जागत सोवत जहां कलपनां सो तहां जासी रे</l>
        </lg>
        <lg type="[Ś]">
          <l xml:id="GopS66,18">दादू जे कुछ कीजिये अबिगत बिन आराध</l>
          <l xml:id="GopS66,18">कहिबा सुनिबा देषिबा करिबा सब अपराध</l>
          <l xml:id="GopS66,19">तब हीं कारा होत है हरि बिन चितवत आंन</l>
          <l xml:id="GopS66,19">का कहिये संमझै नहीं दादू सिषवत ग्यांन</l>
          <l xml:id="GopS66,20">पांचूं इंद्रीं भूत हैं मनवां षेत्र पाल</l>
          <l xml:id="GopS66,20">मनसा देवी पूजिये दादू तीन्यूं काल</l>
          <l xml:id="GopS66,21">जीवत लूटै जगत सब मृतक लूटै देव</l>
          <l xml:id="GopS66,21">दादू कहां पुकारिये करि करि मूये सेव</l>
          <l xml:id="GopS66,22">करमांणंद लोकां तणौं गति बाहिरौ गियांन</l>
          <l xml:id="GopS66,22">लहुडां देवा लापसी भजैं नहीं भगवांन</l>
          <l xml:id="GopS66,23">प्रथम प्रभु पद पंक जप मंकि जे संचर्या संसारि</l>
          <l xml:id="GopS66,23">भवणि भवंता भवन ज्यूं पगो न पडिया पारि</l>
          <l xml:id="GopS66,24">पडिया पडिया ही रह्या पडि पडि जेम पडेणि</l>
          <l xml:id="GopS66,24">जिणि पडियां पडि जै नहीं पंथि न पडिया तेणि</l>
          <l xml:id="GopS66,25">षत्री बइस्प सुद्र बिप्र बिधि लोक बेद कुल प्रीति</l>
          <l xml:id="GopS66,25">हिंदू तुरक बंधे क्रम ध्रमां तजैं नहीं रह रीति</l>
          <l xml:id="GopS66,26">देवी देवल मूरति मांनैं देव दिहाडी लिंग बषांनैं</l>
          <l xml:id="GopS66,26">भैरूं सील गुसांईं बाबू पाबू बहुत मनांवैं</l>
          <l xml:id="GopS66,27">प्रीति न तोरैं जीव बापु रे अंति कछू नहीं पांवैं</l>
          <l xml:id="GopS66,27">ग्यारसि चौदसि फल दत्यौ करैं आठैं चैंथि उपवास करि मरैं</l>
          <l xml:id="GopS66,28">अणत अग्यांन मूंढ नर सेवैं तजि जग देव भ्रम दिल देवैं</l>
          <l xml:id="GopS66,28">माला तिलक पर दषिणां देवैं करैं डंडोत प्रतिमां सेवैं</l>
          <l xml:id="GopS66,29">पूजा जाप आचार दिढांवैं तंन मंजन करि भोजन पावैं</l>
          <l xml:id="GopS66,29">तीनि बार आरती करैं क्रम कथा सुनि कष्ट तउ हरैं</l>
          <l xml:id="GopS66,30">षिजिष सिर हे काज नहीं सरैं ध्रिग संसार झूठ बिस्तरैं</l>
          <l xml:id="GopS66,30">पढैं पुरांन जनेऊ धारैं करैं न्यौरता जीव संघारैं</l>
          <l xml:id="GopS66,31">साहिब सूं बेमुष भए भाई तजि करतार भ्रम दिल लाई</l>
          <l xml:id="GopS66,31">तप करै तीरथां भटकैं सिरजनहार सदा संगि घट मैं</l>
          <l xml:id="GopS66,32">ज्यूं जननीं पुत्र बिसर्जन भई चारि पहर दुष करि करि मूई</l>
          <l xml:id="GopS66,32">जै को साध दिढावै जाइ सब करत सिष्टि कौ राइ</l>
          <l xml:id="GopS66,33">कथा कहै रांम रस मेलि तऊ न सुलझै तां तू बेलि</l>
          <l xml:id="GopS66,33">यौं भ्रंम्यूं संसार साच सति सूझै नहीं</l>
          <l xml:id="GopS66,34">कहां करै करतार जीव जढ बूझै नहीं</l>
          <l xml:id="GopS66,34">ऊजू करैं निवाज गुजारैं रोजा करैं रुत सबी धारैं</l>
          <l xml:id="GopS66,35">ईदि बकरीदि मसीतिहि मांनैं अला अलष की घबरि न जानैं</l>
          <l xml:id="GopS66,35">मका मदीनां उरस बषांनैं हजम काम कन पुरमांनैं</l>
          <l xml:id="GopS66,36">काजी मुलां जिंदा जोगी भ्रंम दिढांवैं भारी</l>
          <l xml:id="GopS66,36">बकरी मारि कंदूरी कीजै नवी कहैं राह गति न्यारी</l>
          <l xml:id="GopS66,37">जग कौ मत ज्यूं चालनीं जन कौ मत बुहारी सूप</l>
          <l xml:id="GopS66,37">भरम भुस कूं दूरि उडांवैं राषैं तत अनूप</l>
          <l xml:id="GopS66,38">जे को बंदा जाइ सुनावै अलष अलह की बात</l>
          <l xml:id="GopS66,38">ऐसे जीव दोजगी गंदे कहै भूंम्यूं तूं जात</l>
          <l xml:id="GopS66,39">देषि जु भूले जीव करणहार पूजै नहीं</l>
          <l xml:id="GopS66,39">पायौ नहीं जु पीव दिल अंदरि सूझै नहीं</l>
          <l xml:id="GopS66,40">ज्यूं ये लागे भ्रमसूं त्यूं साधू लागे नांइ</l>
          <l xml:id="GopS66,40">ज्यूं मींन अपूठौ तिरि चलै यौं हरि कारनि जन जांई</l>
          <l xml:id="GopS66,41">साधू उलटि साच सूं लागे लोक बेद कलि जुग थैं भागे</l>
          <l xml:id="GopS66,41">राते नांइ निरंजन देव अलष पुरिस की करहि जु सेव</l>
          <l xml:id="GopS66,42">साहिब जी कै सरणैं गए भ्रिंगी कीट देषतां भये</l>
          <l xml:id="GopS66,42">प्रीति करत पति भए पांवन मिटे जनम जोनि जग आंवन</l>
          <l xml:id="GopS66,43">गुर कृपा थैं पाईये रांम नांम बेसास</l>
          <l xml:id="GopS66,43">आंन देव प्रसै नहीं पीव मिलण की आस</l>
        </lg>
      </div>
    </body>
  </text>
</TEI>
