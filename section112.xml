<TEI xmlns="http://www.tei-c.org/ns/1.0">
  <text>
    <body>
      <div>
        <head>पांचवौ अंग चिंतांवनी कौं</head>
        <lg type="[C]">
          <l xml:id="GopS112,1.0">बहुरि न कीजै कपट कांम हिरदै जपिये रांम नांम |</l>
          <l xml:id="GopS112,1.1">हरि पाषैं नहीं कहीं ठांम पिय बिन षड भड गांउ गांउ |</l>
          <l xml:id="GopS112,1.1">तुम्ह राषहु जीयरा अपनीं मांम अनतहि जिनि जाइ रहौ बिश्रांम |</l>
          <l xml:id="GopS112,1.2">कपट कांम नहीं कीजै हांम रहु चरन कवल कहु रांम नांम |</l>
          <l xml:id="GopS112,1.2">जब अंतरजांमीं रहै जांम अषै पद जन दादू प्रांम |</l>
          <l xml:id="GopS112,2.0">डरिये रे डरिये परमेस्वर थैं डरिये |</l>
          <l xml:id="GopS112,2.0">लेषा लेवै तूं भरि देवै ताथैं बुरा न करिये रे |</l>
          <l xml:id="GopS112,2.1">साचा लीजीं साचा दीजीं साचा सौदा कीजी रे |</l>
          <l xml:id="GopS112,2.1">साचा राषीं झूठा नांषी बिष न पीजीं रे |</l>
          <l xml:id="GopS112,2.2">निर्मल गहिये निर्मल रहिये निर्मल कहिये रे |</l>
          <l xml:id="GopS112,2.2">निर्मल लीजीं निर्मल दीजीं अनत न बहिए रे |</l>
          <l xml:id="GopS112,2.3">साह पठाया बनिज न आया जिनि डहकावै रे |</l>
          <l xml:id="GopS112,2.3">झूठ न भावै फेरि पठावै कीया पावै रे |</l>
          <l xml:id="GopS112,2.4">पंथ दुहेला जाइ अकेला भार न लीजीं रे |</l>
          <l xml:id="GopS112,2.4">दादू मेला होइ सुहेला सो कुछ कीजीं रे |</l>
          <l xml:id="GopS112,3.0">मन वाल्हा हो कछू बिचारी षेल पडिसी रे गढ भेल |</l>
          <l xml:id="GopS112,3.1">बहु भांतैं दुष देइ गारे वाल्हा ज्यूं तिलमां लीजै तेल |</l>
          <l xml:id="GopS112,3.1">करणीं ताहरी सो धसी रे होसी रे सिर हेल |</l>
          <l xml:id="GopS112,3.2">इबहीं थैं करि लीजिये रे वाल्हा सांईं सेती मेल |</l>
          <l xml:id="GopS112,3.2">दादू संग न छाडीं पीव का पाईं है गुन की बेल |</l>
          <l xml:id="GopS112,4.0">तो कूं केता कहूं मन मेरे |</l>
          <l xml:id="GopS112,4.0">षिन एक मांहैं जाइ अने रे प्रांन उधारी ले रे |</l>
          <l xml:id="GopS112,4.1">आगैं है मन षरी बिमासण लेषा मांगै दे रे |</l>
          <l xml:id="GopS112,4.1">काहे सोवै नींद भरी रे क्रित बिचारै तेरे |</l>
          <l xml:id="GopS112,4.2">ते परि कीजै मन बिचारे राषै चरनूं नेरे |</l>
          <l xml:id="GopS112,4.2">रती एक जीवन मोहि न सूझै दादू चेति सवेरे |</l>
          <l xml:id="GopS112,5.0">मन रे कागद कीरि परायौ |</l>
          <l xml:id="GopS112,5.0">कहा भयौ ब्यौपार तुम्हारै कल तर बढै सवायौ |</l>
          <l xml:id="GopS112,5.1">बडै बौहरै सांठौ दीन्हौं कल तर काढ्रयौ षोटै |</l>
          <l xml:id="GopS112,5.1">चारि लाष अरु असी ठीक दे जनम लिष्यौ सब चोटै |</l>
          <l xml:id="GopS112,5.2">अब की बेरे न कागद कीर्या तौ धर्मराइ सूं तूटै |</l>
          <l xml:id="GopS112,5.2">पूंजी बितडि बंदि लै दैहैं तब कहैं कौन कैं छूटैं |</l>
          <l xml:id="GopS112,5.3">गुर देव ग्यांनीं भयौ लगनियां सुमिरन दीन्हौं हीरा |</l>
          <l xml:id="GopS112,5.3">बडी निसरणीं नांव रांम कौ चढि गयौ कीर कबीरा |</l>
          <l xml:id="GopS112,6.0">जीयरा रांम भजन करि लीजै |</l>
          <l xml:id="GopS112,6.0">साहिब मेरा मांगै गारे उतर कैसैं दीजै |</l>
          <l xml:id="GopS112,6.1">आगैं जाइ पछितांवण लागौ पल पल यहु तन छीजै |</l>
          <l xml:id="GopS112,6.1">ताथैं जीव संमझाय कहूं रे सुकृत अब थैं कीजै |</l>
          <l xml:id="GopS112,6.2">रांम जपत जंम काल न लागै संग रहैं जन जीजै |</l>
          <l xml:id="GopS112,6.2">दादू दास भजन करि लीजै हरि जी कीरा सिर मीजै |</l>
          <l xml:id="GopS112,7.0">मेरी माई री अपनौं पतिब्रत कीजै |</l>
          <l xml:id="GopS112,7.0">कवल नयन के गुन किन गावै जब लग जग मैं जीजै |</l>
          <l xml:id="GopS112,7.1">बिषिया मूल बात तजि औरै चित चरनूं तन दीजै |</l>
          <l xml:id="GopS112,7.1">गांठि न बीचै गरथ न लागै सींति सुधा रस पीजै |</l>
          <l xml:id="GopS112,7.2">सुणि लै सीष संमझि मति मेरी आव घटै तन छीजै |</l>
          <l xml:id="GopS112,7.2">कहै हरदास अवधि दिन आवै रांम रटण करि लीजै |</l>
          <l xml:id="GopS112,8.0">दिन दस लेहु गोबिंद गाइ |</l>
          <l xml:id="GopS112,8.0">बिनां हरि के चरन चितवन बादि जीवन जाइ |</l>
          <l xml:id="GopS112,8.1">ऐसैं हीं अभिमांन आलस काल ल ग्रासै आइ |</l>
          <l xml:id="GopS112,8.1">कूप षनि कत सींचिये नर जलत भुवन बुझाइ |</l>
          <l xml:id="GopS112,8.2">जुरा ताप बिकार ब्यापै चलत इंद्री धाइ |</l>
          <l xml:id="GopS112,8.2">आप कूं कल्यांन करि नर मांनिषा तन पाइ |</l>
          <l xml:id="GopS112,8.3">पांनीं केरा बुद बुदा नर देषत गया बिलाइ |</l>
          <l xml:id="GopS112,8.3">देह गंदी जनम झूठौ स्वांन काग न षाइ |</l>
          <l xml:id="GopS112,8.4">धन रूप जोबन सकल मिथ्या देषि जिनि गरबाइ |</l>
          <l xml:id="GopS112,8.4">सूर हरि कौ भजन न कीजै जांमन मरण नसाइ |</l>
          <l xml:id="GopS112,9.0">रे मन रांम नांम संभारि |</l>
          <l xml:id="GopS112,9.0">माया कै भ्रमि कहा भूलौ चलैगौ कर झारि |</l>
          <l xml:id="GopS112,9.1">देषि धूं इहां कौंन तेरौ सगौ सुत नहीं नारि |</l>
          <l xml:id="GopS112,9.1">तोरि तंग सब दूरि करि हैं दैंहिगे तन जारि |</l>
          <l xml:id="GopS112,9.2">प्रांन गयै कहु कौंन तेरौ देषि मोचि बिचारि |</l>
          <l xml:id="GopS112,9.2">बहुरि इहि कलि काल मांहीं जीति भावै हारि |</l>
          <l xml:id="GopS112,9.3">यहु माया सब थोथरी हरि भगति कौ प्रतिपाल |</l>
          <l xml:id="GopS112,9.3">कहि रैदास सति बचन गुर कौ सो न जीय थैं टाल |</l>
          <l xml:id="GopS112,10.0">मन रे रांम नांमहि जांनि |</l>
          <l xml:id="GopS112,10.0">थरहरी थूंनीं पर्यौ मंदिर सूतौ षूंटी तांनि |</l>
          <l xml:id="GopS112,10.1">सैंन तेरी कोन संमझै जीभ एकरी आंनि |</l>
          <l xml:id="GopS112,10.1">पांच गज दोवटी मांगी चूंत लीयौ सांनि |</l>
          <l xml:id="GopS112,10.2">बैसंदर षोषरी हांडी चल्यौ लादि पलांनि |</l>
          <l xml:id="GopS112,10.2">भाई बंध बौलाइ बहुरे काज कीनौं आंनि |</l>
          <l xml:id="GopS112,10.3">कहै कबीर या मै झूठ नांहीं छाडि जीय की बांनि |</l>
          <l xml:id="GopS112,10.3">रांम नांम निसंक भजि रे नां करि कुल की कांनि |</l>
        </lg>
        <lg type="[Ś]">  
          <l xml:id="GopS112,1">कबीर दुनियां कै दोषै मूवा चलैं जु कुल की कांणि |</l>
          <l xml:id="GopS112,1">तब कुल कौंण काला जिसी जब ले धर्या मसांणि |</l>
         </lg>
        <lg type="[C]">   
          <l xml:id="GopS112,11.0">प्रांणीं लाल औसर चल्यौ रे बजाइ |</l>
          <l xml:id="GopS112,11.0">मुठी एक मटियां मुठी एक कठियां संगि काहू कै न जाइ |</l>
          <l xml:id="GopS112,11.1">देहली लग तेरी मिहरी सगी रे फलसा लग सगी माइ |</l>
          <l xml:id="GopS112,11.1">मरहट लैं सब लोक कटूंबी हंस अकेलौ जाइ |</l>
          <l xml:id="GopS112,11.2">कहांवै लोक कहां पुर पटण बहुरि न मिलिबौ आइ |</l>
          <l xml:id="GopS112,11.2">कहै कबीर जगनाथ भजहु रे जनम अक्यारथ जाइ |</l>
          <l xml:id="GopS112,12.0">बटाऊ चलनां आजि कि काल्हि |</l>
          <l xml:id="GopS112,12.0">संमझि न देषै कहा सुष सोवै रे मन रांम संभालि |</l>
          <l xml:id="GopS112,12.1">जैसैं तरवरि बिरष बसेरा पंषी बैठे आइ |</l>
          <l xml:id="GopS112,12.1">ऐसैं यहु सब हाट सारा आप आप कूं जाइ |</l>
          <l xml:id="GopS112,12.2">कोई नहीं तेरा सजन संगाती जिनि षोवै मन मूल |</l>
          <l xml:id="GopS112,12.2">यहु संसार देषि जिनि भूलै सबहीं सैंबल फूल |</l>
          <l xml:id="GopS112,12.3">तन नहीं तेरा धंन नहीं तेरा काहा रह्यौ इहि लागि |</l>
          <l xml:id="GopS112,12.3">दादू हरि बिन क्यूं सुषि सोवै काहे न देषै जागि |</l>
          <l xml:id="GopS112,13.0">अरे परदेसी पीव पिछांणि |</l>
          <l xml:id="GopS112,13.0">कहा भयौ तो कूं समझि न परई लागी कैसी बांणि |</l>
          <l xml:id="GopS112,13.1">भोमि बिडाणीं मैं कहा रातौ कहा कियौ कहि मोहि |</l>
          <l xml:id="GopS112,13.1">लाहा कारनि मूल गंवावै संमझावत हूं तोहि |</l>
          <l xml:id="GopS112,13.2">निसदिन तोहि क्यूं नींद परत है चितवत नांहीं ताहि |</l>
          <l xml:id="GopS112,13.2">जंम से बैरी सिर परि ठाढे परहथि कहा बिकाइ |</l>
          <l xml:id="GopS112,13.3">झूठे परपंच मैं कहा लागौ ऊठै नांहि न चालि |</l>
          <l xml:id="GopS112,13.3">कहै कबीर कछू बिलंब न कीजै कौंणैं देषी काल्हि |</l>
          <l xml:id="GopS112,14.0">साथी सावधांन ह्वै रहीये |</l>
          <l xml:id="GopS112,14.0">पलक मांहि परमेसुर जांनैं कहा होइ का कहिये |</l>
          <l xml:id="GopS112,14.1">बाबा बाट घाट कछ समझि न परई दूरि गवन हम जांनां |</l>
          <l xml:id="GopS112,14.1">परदेसी पंथि चलै अकेला औघट घाट पयांनां |</l>
          <l xml:id="GopS112,14.2">बाबा संग न साथी को नहीं तेरा यहु सब हाट पसारा |</l>
          <l xml:id="GopS112,14.2">तरवर पंषी सबै सिधाये तेरा कौंण गंवारा |</l>
          <l xml:id="GopS112,14.3">बाबा सबै बटाऊ पंथि सिरांने अस्थिर नांहीं कोई |</l>
          <l xml:id="GopS112,14.3">अंतकालि को आगैं पीछैं बिछरत बार न होई |</l>
          <l xml:id="GopS112,14.4">बाबा काची काया कौंन भरोसा रैंनि गई का सोवै |</l>
          <l xml:id="GopS112,14.4">दादू संबल सुकृत लीजै सावधांन किन होवै |</l>
          <l xml:id="GopS112,15.0">भयौ रे मन पांहुंनडौ दिन चारि |</l>
          <l xml:id="GopS112,15.0">आजिक काल्हि कमाहि चलैगौ लेकिन हाथ सवारि |</l>
          <l xml:id="GopS112,15.1">सौं जप राई जिनि अपणा वै ऐसी सुणि किन लेह |</l>
          <l xml:id="GopS112,15.1">यहु संसार इसौ रे प्रांणीं जैसैं धूंवरि मेह |</l>
          <l xml:id="GopS112,15.2">तंन धंन जोबंन अंज कौं पांनीं जात न लागै बार |</l>
          <l xml:id="GopS112,15.2">सैंबल के फूलनि परि फूल्यौ गरब्यौ कहा रे गंवार |</l>
          <l xml:id="GopS112,15.3">षोटी साटै षरा न लीया कछ न जांणीं साटि |</l>
          <l xml:id="GopS112,15.3">कहै कबीर कछ बनिज न कीयौ आयौ थौ इहि हाटि |</l>
          <l xml:id="GopS112,16.0">मन रे बहुरि न ऐसैं होई |</l>
          <l xml:id="GopS112,16.0">पीछैं फिरि पछितावैगा रे नींद भरे जिनि सोई |</l>
          <l xml:id="GopS112,16.1">आगम सारै संच करीलै तौ सुष होवै तोही |</l>
          <l xml:id="GopS112,16.1">प्रीति करी पीव पाईये रे चरनूं राषै मोही |</l>
          <l xml:id="GopS112,16.2">संसार सागर बिषम अति भारी जिनि राषौ मन मोही |</l>
          <l xml:id="GopS112,16.2">दादू रे जन रांम नांम सूं कुसमल है सो धोई |</l>
          <l xml:id="GopS112,17.0">ए रिझाइ प्रांन निपति पांइ न परिकैं संमझि सीष चित लाइ |</l>
          <l xml:id="GopS112,17.0">अह निसि आव घटत जल अंजुरी ज्यूं जोवन जल छीजत छिन छिन करि लै इहै उपाइ |</l> 
          <l xml:id="GopS112,17.1">मांनु छाडि अरु दीन होहु तूं करि करुणां अति भाइ |</l>
          <l xml:id="GopS112,17.1">गरीबदास प्रभु सकल सिरोमनि ता सूं चित अटकाइ |</l>
          <l xml:id="GopS112,18.0">मन मेरा पांहुंणा रे साचौ साहिब सेइ |</l>
          <l xml:id="GopS112,18.1">चेतनहारे चेत ल्यौ यहु मुकता मैंदांन |</l>
          <l xml:id="GopS112,18.1">पीछैं हूं पछिताहुगे जब कडि बुलावै रांम |</l>
          <l xml:id="GopS112,18.2">केते हुये होइ जांहिगे याही कलि जुग मांहि |</l>
          <l xml:id="GopS112,18.2">केते गए निरास हीं जिनि साहिब जांन्यूं नांहि |</l>
          <l xml:id="GopS112,18.3">यहु माया मन मोहनीं सब जग मेल्यौ मोहि |</l>
          <l xml:id="GopS112,18.3">जैसौ सुपिनौं रैंनि कौ कहि संमझांऊं तोहि |</l>
          <l xml:id="GopS112,18.4">रांम नांम जपि लीजिये पीछैं हूं पछिताइ |</l>
          <l xml:id="GopS112,18.4">कहत अलम देसा धहौ हंस अकेलौ जाइ |</l>
          <l xml:id="GopS112,19.1">कहन सुनन कूं जिहि जग कीन्हां जग भुलांन सो किनहूं न चींन्हां |</l>
          <l xml:id="GopS112,19.2">कहन सुननुकूं कीन्ह जग ए आपैं आप भुलांन |</l>
          <l xml:id="GopS112,19.3">जिहि नटवै नट सारी साजी जो षेलै सो दीसै बाजी |</l>
          <l xml:id="GopS112,19.3">मो बपराथैं जोगति ढीठी सिव बिरंचि नारद नहीं दीठी |</l>
          <l xml:id="GopS112,19.3">आदि अंदि जे लींन भये हैं सहजैं जांनि संतोषि रहे है |</l>
          <l xml:id="GopS112,19.3">सहजैं रांम नांम ल्यौ लाई रांम नांम कहि भगति दिढाई |</l>
          <l xml:id="GopS112,19.3">रांम नांम जा काम न मांनां तिनि तौ निज सरूप पहिचांनां |</l>
          <l xml:id="GopS112,19.3">निज सरूप निरंजनां निराकार अपरंपार अपार |</l>
          <l xml:id="GopS112,19.3">रांम नांम ल्यौ लाइ सिरे जीय रे जिनि भूलै बिस्तार |</l>
          <l xml:id="GopS112,19.4">करि बिस्तार जग धंधै लाया अंध कया थैं पुरिष उपाया |</l>
          <l xml:id="GopS112,19.4">जिहि जैसी मन सातिहि तैसा भावा ताकूं तैसा कीन्ह उपावा |</l>
          <l xml:id="GopS112,19.4">ते तौ माया मोह भुलांनां षसम रांम सो किनहूं न जांनां |</l>
          <l xml:id="GopS112,19.4">जिनि जांन्या ते निर्मल अंगा नहीं जांन्यां ते भये भुजंगा |</l>
          <l xml:id="GopS112,19.4">ता मुषि बिष आवै बिष जाई ते बिषहीं बिष मैं रहे समाई |</l>
          <l xml:id="GopS112,19.4">माता जगत भूत सुधि नांहीं भ्रंमि भूले नर आंवैं जांनीं |</l>
          <l xml:id="GopS112,19.4">जांनि बूझि चेतैं नहीं अंधा कर्म जठर कर्म के फंधा |</l>
          <l xml:id="GopS112,19.4">कर्म कौ बाध्यौ जीयरे अहि निसि आवै जाई |</l>
          <l xml:id="GopS112,19.4">मनिषा देही पाइ करि हरि बिसरै तौ फिरि पीछैं पछिताइ |</l>
          <l xml:id="GopS112,19.5">तौ करि त्राहि चेति जा चंधा तजि पर कीरति भजि चरण गोबिंदा |</l>
          <l xml:id="GopS112,19.5">उदर कूप तजौ ग्रभवासा रे जीव रांम नांम अभ्यासा |</l>
          <l xml:id="GopS112,19.5">जगजीवन जैसैं लहरि तरंगा षिन सुष कूं भूलसि बहु संगा |</l>
          <l xml:id="GopS112,19.5">भगति कौ हींन जीवन कुछ नांहीं उतपति परलै बहुरि समांहीं |</l>
          <l xml:id="GopS112,19.5">भगतिहींन अस जीवनां जनम मरण बहु काल |</l>
          <l xml:id="GopS112,19.5">आश्रंम अनेक करसि रे जीयार रांम बिनां कोई न करै प्रतिपाल |</l>
          <l xml:id="GopS112,19.6">तौ सोई उपाव करि यहु दुष जाई ए सब परहरि बिषै सगाई |</l>
          <l xml:id="GopS112,19.6">माया मोह जरै जग आगी ता संगि जरसि कवन रस लागी |</l>
          <l xml:id="GopS112,19.6">त्राहि त्राहि करि हरिहीं पुकारा साध संगति मिलि करहु बिचारा |</l>
          <l xml:id="GopS112,19.6">रे रे जीव नहीं बिश्रांमां सब दुष षंडण रांम कौ नांमां |</l>
          <l xml:id="GopS112,19.6">रांम नांम संसार मैं सारा रांम नांम भौतार्णहारा |</l>
          <l xml:id="GopS112,19.6">सुम्रित बेद सबै सुण्यां नहीं आवै क्रित काज |</l>
          <l xml:id="GopS112,19.6">नहीं जैसैं कुंडल बनित मुष मुष सोभित बनराज |</l>
          <l xml:id="GopS112,19.7">अब गहि रांम नांम अबिनासी हरि तजि जिनि कतहूं कै जासी |</l>
          <l xml:id="GopS112,19.7">जहां जाइ तहां तहां रे पतंगा अब जिनि जरसि समझि बिष संगा |</l>
          <l xml:id="GopS112,19.7">चोषा रांम नांम मन लीनां भृंगी कीट ॠि ंभन नहीं कीनां |</l>
          <l xml:id="GopS112,19.7">भौसागर अति वार न पारा ता तिरिबे का करहु बिचारा |</l>
          <l xml:id="GopS112,19.7">मनि भावै अति लहरि बिकारा नहीं गंमि सूझै वार न पारा |</l>
          <l xml:id="GopS112,19.7">भौसाग्र अथाह जल तामैं बोहिथ रांम अधार |</l>
          <l xml:id="GopS112,19.7">कहै कबीर हम हरि सरन तब गोपद षुर बिसतार |</l>
          <l xml:id="GopS112,20.0">उदिम संजै ज्यूं आरसी थारै हाथि सदा जौ होई रे |</l>
          <l xml:id="GopS112,20.0">बदन बिलोकै आपणौं थारै काटन लागै कोई रे |</l>
          <l xml:id="GopS112,20.1">साज न सुनि रे सीष दयौ मांनि लै मींठी बातो रे |</l>
          <l xml:id="GopS112,20.1">जागि दिवांनां जीव जुलि करि लै कासी जातो रे |</l>
          <l xml:id="GopS112,20.2">समझि सयांनां समंडी रे सौं जस कल ले बांधी रे |</l>
          <l xml:id="GopS112,20.2">हलई चालै हेत सूं करतां सो रही कांधी रे |</l>
          <l xml:id="GopS112,20.3">ग्यांन षरच गुर गांठि करि हांजि रहो हुसियारो रे |</l>
          <l xml:id="GopS112,20.3">परदेसी पडि सोइ मां तसकर ताकैं लारो रे |</l>
          <l xml:id="GopS112,20.4">चावल मैदा चूरिवां षाइम षटरस भोगी रे |</l>
          <l xml:id="GopS112,20.4">चेतनि रहु चूकै रषे जासी आयौ जोगो रे |</l>
          <l xml:id="GopS112,20.5">कडवा तूं बा नालिकेलि मन मति चाषै मींत |</l>
          <l xml:id="GopS112,20.5">आगैं ओषदि का नहीं जब रुप डैंला पीत |</l>
          <l xml:id="GopS112,20.6">रस गोरस गो हूं गरी पुनियां चरता ची जो रे |</l>
          <l xml:id="GopS112,20.6">कोरै आंबरि काट की पडि मारै लीबी जो रे |</l>
          <l xml:id="GopS112,20.7">अगति जांहि लौ आंधला दीठै मारगि चालो रे |</l>
          <l xml:id="GopS112,20.7">भांजैं करक भुवां लगूं निकसि जाइ नट सालो रे |</l>
          <l xml:id="GopS112,20.8">साल सूल सब स्वाद का सकल सरीरी मांहैं रे |</l>
          <l xml:id="GopS112,20.8">निसबासुरि नेडा धषै भीतरि भर मैं भांहैं रे |</l>
          <l xml:id="GopS112,20.9">षांनि षसेरी पर जलै पावक प्रगटी झालो रे |</l>
          <l xml:id="GopS112,20.9">मेरी करि करि बलि मुवा बहसि बुलायौ कालो रे |</l>
          <l xml:id="GopS112,20.10">दौं दाधा दुष पूरिया दो जगि दीन्हां आंणि |</l>
          <l xml:id="GopS112,20.10">लाज नहीं अति लालच्यां तऊ सतो बातांणि |</l>
          <l xml:id="GopS112,20.11">मुकति षेत निधि मोतियां सिव पुर सागर सीपो रे |</l>
          <l xml:id="GopS112,20.11">तापरि प्रांणीं पाव दे परहरि दूजा दीपो रे |</l>
          <l xml:id="GopS112,20.12">सांचा सीसा सांडसी सोघी सुर डासा को रे |</l>
          <l xml:id="GopS112,20.12">अवलि अबी धौरहि इहां है हरि नीडा ना को रे |</l>
          <l xml:id="GopS112,20.13">आवण जांणां ऊपरैं ऊंघण याही धूडे रे |</l>
          <l xml:id="GopS112,20.13">पारधी पास पसारियौ कुरंग पडै जिनि कूडे रे |</l>
          <l xml:id="GopS112,20.14">जारी चोरी चाकरी बेद बनिज ब्यौपारो रे |</l>
          <l xml:id="GopS112,20.14">ब्याज बडाई कृषि ऊंम कुलि ब%रूया करतारो रे |</l>
          <l xml:id="GopS112,20.15">नैं नष दीयां नर बहै सगलै याही साषि |</l>
          <l xml:id="GopS112,20.15">सूई धागौ क्यूं सरै पष बिण बीधौ पहलै पाषि |</l>
          <l xml:id="GopS112,20.16">सूं नांपां सू सार की मुगध न मांनैं सांको रे |</l>
          <l xml:id="GopS112,20.16">नीं मांणां निहरौ रहै निरषि निलाडी आंको रे |</l>
          <l xml:id="GopS112,20.17">अषिर ओली परसी सुणिलै बांवन बीरो रे |</l>
          <l xml:id="GopS112,20.17">नाभि सरोवर निरति जल पीयां पैली तीरो रे |</l>
          <l xml:id="GopS112,20.18">मति मसि कागद कांमता देही दरिया दोते रे |</l>
          <l xml:id="GopS112,20.18">लेषणि ल्यौतर कर कवल दिनकर दीदा जोते रे |</l>
          <l xml:id="GopS112,20.19">रिण दे होई ऊजलौ सहजि प्रकासै सूरौ रे |</l>
          <l xml:id="GopS112,20.19">निभसौं नांवौं छे कतां तिन घरि बाजैं तूरौ रे |</l>
          <l xml:id="GopS112,20.20">जुगि जुगि छांनां क्यूं रहैं जिनि जस जीन्यौ नीसांण |</l>
          <l xml:id="GopS112,20.20">सांचौ अंतरि सीलतां त्यांह की साषि भरै लौ भांण |</l>
          <l xml:id="GopS112,20.21">बाचा षूली बल लह्यौ जन जांनैं सब डावो रे |</l>
          <l xml:id="GopS112,20.21">आपैं आतुर ऊघड्या बैरागर बड घावो रे |</l>
          <l xml:id="GopS112,20.22">बाकुल मणियां बाहि दे चुणि हसि हीरा चो जो रे |</l>
          <l xml:id="GopS112,20.22">धारा नग्री निकट धन भेदी राजा भोजो रे |</l>
          <l xml:id="GopS112,20.23">चवदह बिदया चालवणि गाहा गुणां निधांनो रे |</l>
          <l xml:id="GopS112,20.23">कौडी केल विलाष करि दीजै दीरघ दींनो रे |</l>
          <l xml:id="GopS112,20.24">सूवा कठिन कठां जरौ पूठी परबतराजो रे |</l>
          <l xml:id="GopS112,20.24">कुबधि बिलाई वो लषै तौ तूं सब पंष्यां सिरताजो रे |</l>
          <l xml:id="GopS112,20.25">राती चंचा चोल रंग चवतां चोषी चास |</l>
          <l xml:id="GopS112,20.25">ररौ ममौ पढि रूसिमां प्रीतम पंजरि बास |</l>
          <l xml:id="GopS112,20.26">सतजुग सेह राजे रहै साधत मरदत कांमो रे |</l>
          <l xml:id="GopS112,20.26">केवल कांटा बाहिरा रती न जांणैं रांमो रे |</l>
          <l xml:id="GopS112,20.27">भूला भूंदू स्वादि सुष दिल दीन्हीं मुक लाये रे |</l>
          <l xml:id="GopS112,20.27">परलै जासी परसती पाछी लै पछिताये रे |</l>
          <l xml:id="GopS112,20.28">निगुसां वांनीं ठाह बिण जड जो लै षर षेतो रे |</l>
          <l xml:id="GopS112,20.28">वोछी परधति प्यंड पडै बेगि बलै सिरि रे तो रे |</l>
          <l xml:id="GopS112,20.29">मन माला मग हर मतौ अडिग जु अजपा जापो रे |</l>
          <l xml:id="GopS112,20.29">सुर्ति सुमिरण संगि सील ब्रत काटण कलि बिष पापो रे |</l>
          <l xml:id="GopS112,20.30">दर्शण दीठा देव का पूगी पूर्ण भेट |</l>
          <l xml:id="GopS112,20.30">जगि हरदास न जनमई जिनि पै भरि पीया पेट |</l>
          <l xml:id="GopS112,21.1">सुष कौ सागर रांम कांइ बिसारियौ जी |</l>
          <l xml:id="GopS112,21.1">तेरी भगति बिनां भगवांन जनम जूवा हारियौ जी |</l>
          <l xml:id="GopS112,21.1">जनम जूवा हार्यौ रांम बिसार्यौ |</l>
          <l xml:id="GopS112,21.1">चेत्यौ नहीं अभागे तिल तिल आवघटै तन छीजै ते दिन आंवन लागे |</l>
          <l xml:id="GopS112,21.1">इक आवा गवन रच्यौ बनमाली इहां नहीं कोई तेरा |</l>
          <l xml:id="GopS112,21.1">दासनि दास कहै जन छीतम रांम रमौं मन मेरा |</l>
          <l xml:id="GopS112,21.2">अति कौ लोभ निवारि ममिता मोडिये जी |</l>
          <l xml:id="GopS112,21.2">हरि सूं प्रीति लगाइ जंम सूं तोडिये जी |</l>
          <l xml:id="GopS112,21.2">हरि सूं जोडौ जंम सूं तोडौ छाडौ सकल बिकारा |</l>
          <l xml:id="GopS112,21.2">यहु संसार चिहर की बाजी जात न लगै बरा</l>
          <l xml:id="GopS112,21.2">को ब%रूयौ सो लुणि रे प्रांनी करि लै जे कछू करणां</l>
          <l xml:id="GopS112,21.2">दास निदा कहै जन छीतम रहौ रांम कै सरणां</l>
          <l xml:id="GopS112,21.3">कोई अमर नहीं कलि मांहि सुणौं नर नारियां जी</l>
          <l xml:id="GopS112,21.3">तेरी भगति बिनां भगवांन जंम डर भारियां जी</l>
          <l xml:id="GopS112,21.3">जमडर भारी जपहु मुरारी प्यंड परत नहीं बारा</l>
          <l xml:id="GopS112,21.3">तन धंन जोबन दारा दौलति या महि कहा तुम्हारा</l>
          <l xml:id="GopS112,21.3">न्रिभै नांव जपौ नरहरि कौ अंमर नहीं कलि कोई</l>
          <l xml:id="GopS112,21.3">दासनिदास कहै जन छीतम बहुरि संजोग न होई</l>
          <l xml:id="GopS112,21.4">इक तरणीं अरु ज्वांन जोबन बालियां जी</l>
          <l xml:id="GopS112,21.4">बिषिया कौ रस चाषि भई मतिवालियां जी</l>
          <l xml:id="GopS112,21.4">भई मतिवाली जोबन बाली बिषिया कौ रस चाषि धनां</l>
          <l xml:id="GopS112,21.4">घूंमति फिरैं नैंन नहीं सूझै घुलि रही माया कीरतनां</l>
          <l xml:id="GopS112,21.4">सांई सेती नेह न कीयौ जनम गवायौ आले</l>
          <l xml:id="GopS112,21.4">छीतम कहै जागि बर सुंदरि हरि कौ नांव संभाले</l>
          <l xml:id="GopS112,21.5">कांम क्रोध अहंकार कांइ न जालियौ जी</l>
          <l xml:id="GopS112,21.5">तेरे गलै पड्यौ जंम जाल पसू पुकारियौ जी</l>
          <l xml:id="GopS112,21.5">पसू पुकार्यौ मुदिगर मार्यौ चींटी मींटी अंगा</l>
          <l xml:id="GopS112,21.5">भाई मात पिता सुत बंधू कोई न आवै संगा</l>
          <l xml:id="GopS112,21.5">दह दिसि धावै कोई न छुडावै पावै दुष अपारा</l>
          <l xml:id="GopS112,21.5">छीतम कहै सेइ धरणीं धर जीवनि मुकति दातारा</l>
          <l xml:id="GopS112,21.6">बहु बकवाद निवारि रांमहि रांम कहि जी</l>
          <l xml:id="GopS112,21.6">कोई दूती बोलै बिषडा बोल अंगि सुहाइ लै जी</l>
          <l xml:id="GopS112,21.6">बिषडा बोल सहै जे कोई जीवन अमरपद पावै</l>
          <l xml:id="GopS112,21.6">हरि कौ नांव जपै निसबासुरि हरषि हरषि गुन गावै</l>
          <l xml:id="GopS112,21.6">जांन बिनांन तजहु चतुराई तन मन हरि कूं दीजै</l>
          <l xml:id="GopS112,21.6">दासनिदास कहै जन छीतम रांम रसांइन पीजै</l>
          <l xml:id="GopS112,21.7">देषि बिरांनौं लाड मन न डुलाइये जी</l>
          <l xml:id="GopS112,21.7">लिष्यौ हरी कौ होइ सो परि पाइये जी</l>
          <l xml:id="GopS112,21.7">लिष्यौ हरी कौ सो परि पावै अधिका कछू न होई</l>
          <l xml:id="GopS112,21.7">राजा रांणां सुणि सक बंधू गरब न कीजै कोई</l>
          <l xml:id="GopS112,21.7">जिनि जीव दीया स रिजक अंमडावै पूर्न है अबिनासी</l>
          <l xml:id="GopS112,21.7">दासनिदास कहै जन छीतम काटै जम की पासी</l>
          <l xml:id="GopS112,21.8">झूठै सै झंझटि लागि जनम गोईयौ जी</l>
          <l xml:id="GopS112,21.8">भज्यौ नहीं भगवांन तन धन षोईयौ जी</l>
          <l xml:id="GopS112,21.8">तन धन ष%रूयौ जनम बिग%रूयौ पायौ नहीं बिचारा</l>
          <l xml:id="GopS112,21.8">माया मगन भयौ मेरे जीयरा चेत्यौ नहां गंवारा</l>
          <l xml:id="GopS112,21.8">सोवै कहा जागि मेरे जीयरा जनम न जूवै हारी</l>
          <l xml:id="GopS112,21.8">दासनिदास कहै जन छीतम जिनि भूलै संसारी</l>
          <l xml:id="GopS112,21.9">भौजल यहु संसार देषि न भूलिये जी</l>
          <l xml:id="GopS112,21.9">भेषि बिरांनैं लागि मुगध न फूलिये जी</l>
          <l xml:id="GopS112,21.9">भेष बिरांनैं मुगध न फूली या मैं कहु क्या तेरा</l>
          <l xml:id="GopS112,21.9">ज्यूं सौदागर सौदै आया दिन दस लिया बेरा</l>
          <l xml:id="GopS112,21.9">उतपति परलै हरि की करणीं देषौ हिरदै बिचारी</l>
          <l xml:id="GopS112,21.9">काच मांहि तैं कंचन काढै छीतम ता बलिहारी</l>
          <l xml:id="GopS112,21.10">नर नाइक औतार बहुरि न पाईये जी</l>
          <l xml:id="GopS112,21.10">बिनसि जाइ पल मांहि फिरि पछिताइये जी</l>
          <l xml:id="GopS112,21.10">फिरि पछितावै बहुरि न पावै नर नाइक औतारा</l>
          <l xml:id="GopS112,21.10">अपणां सुष कै कारणि प्रांणीं रचिले भेष अपारा</l>
          <l xml:id="GopS112,21.10">सोचि बिचारि कछू नहीं तेरा रांम रांम कहि लीजै</l>
          <l xml:id="GopS112,21.10">हरि की भगति बिनां जन छीतम कहा आइ जग कीजै</l>
        </lg>
      </div>
    </body>
  </text>
</TEI>
          