<TEI xmlns="http://www.tei-c.org/ns/1.0">
  <text>
    <body>
      <div>
        <head>जरणांलांबी कौं अंग</head>
        <lg type ="[C]">
          <l xml:id="GopS77,1.0">गुरमुषि पाईयै रे ऐसा ग्यांन बिचार</l>
          <l xml:id="GopS77,1.0">समझि समझि समझ्या नहीं लागा रंग अपार</l>
          <l xml:id="GopS77,1.1">जांनि जांनि जांन्यां नहीं ऐसी उपजै आइ</l>
          <l xml:id="GopS77,1.1">बूझि बूझि बूझ्या नहीं ढौरी लागा जाइ</l>
          <l xml:id="GopS77,1.2">ले ले ले लीया नहीं हौं सरही मन मांहि</l>
          <l xml:id="GopS77,1.2">राषि राषि राष्या नहीं मैं रस पीया नांहि</l>
          <l xml:id="GopS77,1.3">पाइ पाइ पाया नहीं ते जैं ते संमाइ</l>
          <l xml:id="GopS77,1.3">करि करि कुछ कीया नहीं आतम अंगि लगाइ</l>
          <l xml:id="GopS77,1.4">षेलि षेलि षेल्या नहीं संनमुष सिरजनहार</l>
          <l xml:id="GopS77,1.4">देषि देषि देष्या नहीं दादू सेवग सार</l>
        </lg>
        <lg type ="[Ś]">  
          <l xml:id="GopS77,1">प्रांन न षेलै प्रांन सूं मन न षेलै मन</l>
          <l xml:id="GopS77,1">सबद न षेलै सबद सूं दादू रांम रतंन</l>
          <l xml:id="GopS77,2">चित न षेलै चित सूं बैंन न षेलै बैंन</l>
          <l xml:id="GopS77,2">नैंन न षेलै नैंन सूं दादू प्रगट ऐंन</l>
          <l xml:id="GopS77,3">पाक न षेलै पाक सूं सार न षेलै सार</l>
          <l xml:id="GopS77,3">षूब न षेलै षूब सूं दादू अंग अपार</l>
          <l xml:id="GopS77,4">दादू नूर न षेलै नूर सूं तेज न षेलै तेज</l>
          <l xml:id="GopS77,4">जोति न षेलै जोति सूं दादू एकै सेज</l>
        </lg>  
        <lg type ="[C]">  
          <l xml:id="GopS77,2.0">रमइया यहु दुष सालै मोहि</l>
          <l xml:id="GopS77,2.0">सेज सुहाग प्रीति प्रेम रस दरसन नांहीं तोहि</l>
          <l xml:id="GopS77,2.1">अंग प्रसंग एक रस नांहीं सदा समीप न पावै</l>
          <l xml:id="GopS77,2.1">ज्यूं रस मैं रस बहुरि न निकसै ऐसैं होइ न आवै</l>
          <l xml:id="GopS77,2.2">आतम लींन नहीं निस बासुरि भगति अषंडित सेवा</l>
          <l xml:id="GopS77,2.2">संनमुष सदा परसपर नांहीं ताथैं दुष तोहि देवा</l>
          <l xml:id="GopS77,2.3">मगन गलित महारसि माता तूं है तब लग पीजै</l>
          <l xml:id="GopS77,2.3">दादू जब लग अंत न आवै तब लग देष न दीजै</l>
        </lg>
          <lg type ="[Ś]">  
          <l xml:id="GopS77,5">दादू कहै ज्यूं आपै देषै आप कूं सो नैंनां दे मुझ</l>
          <l xml:id="GopS77,5">मीं रांमे रामि हरि करि दादू देषै तुझ</l>
          <l xml:id="GopS77,6">दादू कहै जैसा है तैसा नांव तुम्हारा ज्यूं है त्यूं कहि हांईं</l>
          <l xml:id="GopS77,6">तूं आपै देषै आप कूं तहां मेरा गंमि नांहीं</l>
          <l xml:id="GopS77,7">केते पारिष अंत न पांवैं अगम अगोचर मांहीं</l>
          <l xml:id="GopS77,7">दादू कीमति कोई न जांणैं षीर नीर की नाई</l>
          <l xml:id="GopS77,8">दादू जीयरे जक नहीं बिश्रांम न पावै</l>
          <l xml:id="GopS77,8">आतम पांणीं लूंण ज्यूं ऐसैं होइ न आवै</l>
          <l xml:id="GopS77,9">साहिब सूं मिलि षेल ते होता प्रेम सनेह</l>
          <l xml:id="GopS77,9">दादू प्रेम सनेह बिन षरी दुहेली देह</l>
          <l xml:id="GopS77,10">दादू बेषूद षबरि हुसियार बासिद षुद षबर पैमाल</l>
          <l xml:id="GopS77,10">बेकीमते मस्तांन गलितां नूर प्याले ष्याल</l>
          <l xml:id="GopS77,11">मदा अग्नीप्रवाहोजस्य तदा सुरति बबेकिनां</l>
          <l xml:id="GopS77,11">परग्यानिरंतरोजस्प ब्रह्म बेत्वास्य उच्यते</l>
          <l xml:id="GopS77,12">दादू माता प्रेम का रस मैं रह्या समाइ</l>
          <l xml:id="GopS77,12">अंत न आवै जब लगैं तब लग पीव ता जाइ</l>
          <l xml:id="GopS77,13">पीया ते ता सुष भया बाकी बहु बैराग</l>
          <l xml:id="GopS77,13">ऐसैं जन थाकै नहीं दादू उनमनि लाग</l>
          <l xml:id="GopS77,14">लै बिचार लागा रहै दादू जरता जाइ</l>
          <l xml:id="GopS77,14">कबहूं पेट न आफरै भावै ते ता षाइ</l>
          <l xml:id="GopS77,15">कबीर काया कमंडल भरि लिया उजल निर्मल नीर</l>
          <l xml:id="GopS77,15">तन मन जोबन भरि पीया प्यास न मिटी सरीर</l>
          <l xml:id="GopS77,16">दादू हरिरस पीवतां कबहूं अरुचि न होइ</l>
          <l xml:id="GopS77,16">पीवत प्यासा नित नवा पीव न हारा सोइ</l>
          <l xml:id="GopS77,17">ज्यू ज्यूं पीवै रांम रस त्यूं त्यूं बढै पियास</l>
          <l xml:id="GopS77,17">ऐसा कोई एक है बिरला दादू दास</l>
          <l xml:id="GopS77,18">राता माता रांम का मति वाला मैं मंत</l>
          <l xml:id="GopS77,18">दादू पीवता क्यूं रहै जे जुग जांहि अनंत</l>
          <l xml:id="GopS77,19">रोम रोम रस पीजिये एती रसनां होइ</l>
          <l xml:id="GopS77,19">दादू प्यासा प्रेम का यौं बिन त्रिपति न होइ</l>
          <l xml:id="GopS77,20">जैसे श्रवनां दोइ हैं ऐसे हूंहिं अपार</l>
          <l xml:id="GopS77,20">रांम कथा रस जिये दादू बारंबार</l>
          <l xml:id="GopS77,21">जैसे नैंनां दोइ हैं ऐसे हूंहि अनंत</l>
          <l xml:id="GopS77,21">दादू चंद चकोर ज्यूं रस पीवै भगवंत</l>
          <l xml:id="GopS77,22">ज्यूं रसनां मुष एक है ऐसे हूंहि अनेक</l>
          <l xml:id="GopS77,22">तौ रस पीवैं सेस ज्यूं यौं मुष मींठा एक</l>
          <l xml:id="GopS77,23">ज्यूं घट आतम एक है ऐसे हूंहि असंष</l>
          <l xml:id="GopS77,23">भरि भरि राषैं रांम रस दादू एकै अंग</l>
          <l xml:id="GopS77,24">दादू मीठा रांम रस एक घूंट करि जांउं</l>
          <l xml:id="GopS77,24">पुण गन पीछे कूं रहै सब हिरदे मांहि समांउं</l>
          <l xml:id="GopS77,25">दादू चिडी चंच भरिले गई नीर निघटि नहि जाइ</l>
          <l xml:id="GopS77,25">ऐसा बास न नां कीया सब दरियां मांहि समाइ</l>
          <l xml:id="GopS77,26">सुमिरण का संसा रह्या पछितावा मन मांहि</l>
          <l xml:id="GopS77,26">दादू मीठा रांम रस सगला पीया नांहि</l>
          <l xml:id="GopS77,27">दादू जैसा नांव था तैसा लीया नाहि</l>
          <l xml:id="GopS77,27">हौं सर ही यहु जीव मैं पछितावा मन मांहि</l>
        </lg>
          <lg type ="[C]">  
          <l xml:id="GopS77,3.0">लाल सूं काहे की पहिचांनि</l>
          <l xml:id="GopS77,3.0">निमष निमष वह प्रीति न वह सुष रति कीजै जिहि जांनि</l>
          <l xml:id="GopS77,3.1">निरषत रहत निरंतर निसदिन मन मति सौं चित सांनि</l>
          <l xml:id="GopS77,3.1">एकौं पल सोभा की सींवा सकति न उर मैं आंनि</l>
          <l xml:id="GopS77,3.2">समझि न परत प्रगटहीं परषत आनंद की निधि षांनि</l>
          <l xml:id="GopS77,3.2">सषी यह बिरह संजोग कि समरस सुष दुष लाभ कि हांनि</l>
          <l xml:id="GopS77,3.3">घट तन घृत कैं होम अगनि रुचि सूर सुलोचन बांनि</l>
          <l xml:id="GopS77,3.3">उत सोभा इत उमंगि अधिक रुचि कोऊ नर हत मिति मांनि</l>
        </lg>
          <lg type ="[Ś]">  
          <l xml:id="GopS77,28">दादू दिन दिन राता रांम सूं दिन दिन अधिक सनेह</l>
          <l xml:id="GopS77,28">दिन दिन पीवै रांम रस दिन दिन द्रपन देह</l>
          <l xml:id="GopS77,29">दादू दिन दिन भूलै देह गुन दिन दिन इंद्री नास</l>
          <l xml:id="GopS77,29">दिन दिन मन मनसा मरै दिन दिन होइ प्रकास</l>
        </lg>
          <lg type ="[C]">  
          <l xml:id="GopS77,4.0">बौरी तूं बार बार बौरांनीं</l>
          <l xml:id="GopS77,4.0">सषी सुहाग न पावै ऐसैं कैसैं भ्रंमि भुलांनीं</l>
          <l xml:id="GopS77,4.1">चरनौं चेरी चित नहीं राष्यौ पति ब्रत नांहि न जान्यौं</l>
          <l xml:id="GopS77,4.1">सुंदरि सेज संग नहीं जांनैं पिय सूं मन नहीं मांन्यौं</l>
          <l xml:id="GopS77,4.2">तन मन सबै सरीर न सौंप्यौ सीस नवाइ नहीं ठाढी</l>
          <l xml:id="GopS77,4.2">इक रस प्रीति रही नहीं कब हूं प्रेम उमंगि नहीं बाढी</l>
          <l xml:id="GopS77,4.3">प्रीतम अपनौं परम सनेही नैंन निरषि न अघांनी</l>
          <l xml:id="GopS77,4.3">निसबासुरि आंनि उर अंतरि परम पुज्य नहीं जांनीं</l>
          <l xml:id="GopS77,4.4">पतिबरत आगैं जिनि जिनि कीन्हौं सुंदरि तिनि सब छाजै</l>
          <l xml:id="GopS77,4.4">दादू पिय बिन और न जांनैं ताहि सुहाग बिराजै</l>
          <l xml:id="GopS77,5.0">कब देषिबे मदसूदंन बदन गुंन सदन नैंनता पहरन</l>
          <l xml:id="GopS77,5.0">कवला रवंन प्रभू चित्र धरंन भगत भैहरंन</l>
          <l xml:id="GopS77,5.1">चरंन सुभ करंन ऐसे रांम पतित पांवंन</l>
          <l xml:id="GopS77,5.1">कब होइ है हरि भजन छाडि बौ लोका रंजन</l>
          <l xml:id="GopS77,5.1">सहिबौ देहा गंजन गलित मांन प्रेम मगन मन</l>
          <l xml:id="GopS77,5.1">पुलिक पुरित तंन हरि कौ सुजस कब सुनिबौ श्रवन</l>
          <l xml:id="GopS77,5.2">कब गाइबौ गुनांन बाद पाइबौ परम स्वाद</l>
          <l xml:id="GopS77,5.2">तजिबौ बादबिबाद भगति आस आनंद सुंदर रूप</l>
          <l xml:id="GopS77,5.2">श्री जगताथ अनूप भवन गवन कब होइ है माधौदास</l>
          <l xml:id="GopS77,6.0">मन मूरिषा तैं क्या किया कुछ पीय कारंनि बैराग न लीया</l>
          <l xml:id="GopS77,6.0">रे तैं जप तप साधी क्या दिया</l>
          <l xml:id="GopS77,6.1">रे तैं करवत कासी कदि सह्या रे तूं गंगा मांहीं नां बह्या</l>
          <l xml:id="GopS77,6.1">रे तैं बिरहनि ज्यूं दुष नां सह्या</l>
          <l xml:id="GopS77,6.2">रे तूं पालै परबति नां गल्या रे तैं आपहि आपा नांदह्या</l>
          <l xml:id="GopS77,6.2">रे तैं पीव पुकारी कदि कह्या</l>
          <l xml:id="GopS77,6.3">होइ प्यासै हरि जल नां पिया रे तूं बज्र न फाटौ रे हिया</l>
          <l xml:id="GopS77,6.3">ध्रिग जीवन दादू ए जिया</l>
        </lg>
          <lg type ="[Ś]">  
          <l xml:id="GopS77,30">सो कुछ हम थैं नां भया जापरि रीझै रांम</l>
          <l xml:id="GopS77,30">दादू इस संसार मैं हम आये बेकांम</l>
          <l xml:id="GopS77,31">दादू पछितावा रह्या सके न ठाहर लाइ</l>
          <l xml:id="GopS77,31">अरथि न आया रांम कै यहु तन यौंहीं जाइ</l>
        </lg>
          <lg type ="[C]">  
          <l xml:id="GopS77,7.0">मुझ थैं कछु न भया रे यहु यौंहीं गया रे</l>
          <l xml:id="GopS77,7.0">पछितावा रह्या रे</l>
          <l xml:id="GopS77,7.1">मैं सीस ना दीया रे भरि प्रेम न पीया रे</l>
          <l xml:id="GopS77,7.1">मैं क्या कीया रे</l>
          <l xml:id="GopS77,7.2">हूं रंगि न राता रे रसि प्रेम न माता रे</l>
          <l xml:id="GopS77,7.2">नहीं गलित गाता रे</l>
          <l xml:id="GopS77,7.3">मैं पीव न पाया रे कीया मन का भाया रे</l>
          <l xml:id="GopS77,7.3">कछू होइ न आया रे</l>
          <l xml:id="GopS77,7.4">हूं रहूं उदासा रे मुझ तेरी आसा रे</l>
          <l xml:id="GopS77,7.4">कहै दादू दासा रे</l>
        </lg>
      </div>
    </body>
  </text>
</TEI>
