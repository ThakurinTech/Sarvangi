<TEI xmlns="http://www.tei-c.org/ns/1.0">
  <text>
    <body>
      <div>
        <head>भरोसा बीनती कौं अंग लिष्यते</head>
        <lg type="[C]">
          <l xml:id="GopS61,1.0">बिषम बार हरि अधार करुणां बहु नांमीं |</l>
          <l xml:id="GopS61,1.0">भगति भाइ बेगि आइ भीड भंजन स्वांमीं |</l>टेक |</l>
          <l xml:id="GopS61,1.1">अंति अधार संत सधार सुंदर सुषदाई |</l>
          <l xml:id="GopS61,1.1">कांम क्रोध काल ग्रसित प्रगटहु हीर आई |</l>
          <l xml:id="GopS61,1.2">पूर्न प्रतिपाल कहिये सुमिर्यां थैं आवै |</l>
          <l xml:id="GopS61,1.2">भर्म कर्म मोहि लागे काहे न छुडावै |</l>
          <l xml:id="GopS61,1.3">दीन दयाल होह क्रिपाल अंतरजांमीं कहिये |</l>
          <l xml:id="GopS61,1.3">एक जीव अनेक लागे कैसैं दुष सहिये |</l>
          <l xml:id="GopS61,1.4">पांवन पीव चरन सरन जुगि जुगि तैं तारे |</l>
          <l xml:id="GopS61,1.4">अनाथनाथ दादू के हरिजी हमारे |</l>
          <l xml:id="GopS61,2.0">हो नाथ बेद ब्याकरण तूंहीं बताया |</l>
          <l xml:id="GopS61,2.0">संत संकट परैं सूर बडबाहरू ग्राह गज ग्रसित ततषिण छुडाया |</l>
          <l xml:id="GopS61,2.1">कांम रिप क्रोध रिप मोह रिप भरम रिप चहूं की त्रास तुम्ह सरनि आया |</l>
          <l xml:id="GopS61,2.1">तूं आदि ब्रह्मादि सनकादि सिव मुनिजनां साषि सुषदेव नारद गाया |</l>
          <l xml:id="GopS61,2.2">साध कूं श्राप देवा कोपि कैंरवां दस सहंश्र मुनि ले बन पठाया |</l>
          <l xml:id="GopS61,2.2">ततषिण सुरति करि सिधि संगहि लीयैं तंदुला सीत सब अंग अघाया |</l>
          <l xml:id="GopS61,2.3">सोचि जीय समझि संसार सुर त्यागि करि जांउं कत को नहीं तुम सराया |</l>
          <l xml:id="GopS61,2.3">अहि भुवन महि भुवन सुरभुवन सोधतां कहत नापा रांम रतन पाया |</l>
          <l xml:id="GopS61,3.0">जो पति तुमहीं बिरद बिसार्यौ |</l>
          <l xml:id="GopS61,3.0">तौ कहि कहां जांउं करुनांमैं कठिन करम कौ डार्यौ |</l>
          <l xml:id="GopS61,3.1">दीन दयाल पतित पांवन जस बेद बषांनत चार्यौं |</l>
          <l xml:id="GopS61,3.1">सुनियत कथा पुरांन प्रगट जस ब्याध अजामेल तार्यौ |</l>
          <l xml:id="GopS61,3.2">राग दोष बिधि अबिधि असुचि सुचि जिहि ज्यूं जहां संभार्यौ |</l>
          <l xml:id="GopS61,3.2">कीयौ न बिरंम कछू करुनांमैं सारद सोच निवार्यौ |</l>
          <l xml:id="GopS61,3.3">या लगि नांम रूप गुन गन सब अन्त अपनत धार्यौ |</l>
          <l xml:id="GopS61,3.3">सूरदास मनुज इहै हरि कहत कहा श्रम हार्यौ |</l>
          <l xml:id="GopS61,4.0">हूं तौ जन जिनकै संग उर गार्यौ |</l>
          <l xml:id="GopS61,4.0">तिन तुम सौ गोपाला गुसांईं सबै आपनपौ पायौ |</l>
          <l xml:id="GopS61,4.1">सेवा इहै नांम सर अवसर जा काहूं कहि आयौ |</l>
          <l xml:id="GopS61,4.1">कियौ न कबहूं बिलंब करुनांनिधि सोई सोई निकट बुलायौ |</l>
          <l xml:id="GopS61,4.2">अजामेल मुषि मित्र हमारैं चलत समैं संमुझायौ |</l>
          <l xml:id="GopS61,4.2">ब्यौरि कहां तैं कहूं क्रिपन की तिनहूं श्रवन सुनायौ |</l>
          <l xml:id="GopS61,4.3">ब्याध गीध गनिका जिहि कागद हूं तिहि चिठी चढायौ |</l>
          <l xml:id="GopS61,4.3">मरियत लाज पांच पतितनि मैं सूर समैं बिसरायौ |</l>
          <l xml:id="GopS61,5.0">तुम्हारै आगैं हूं जु नच्यौ |</l>
          <l xml:id="GopS61,5.0">सुनि दिन दांनि दयाल देव मुनि बड बहुरूप रच्यौ |</l>
          <l xml:id="GopS61,5.1">कीनैं स्वांग जिते जांनैं जंम जल थल को न बच्यौ |</l>
          <l xml:id="GopS61,5.1">सोधि सबै गुन गूढ दिषाये अंत रह्यौ सच्यौ |</l>
          <l xml:id="GopS61,5.2">रीझत नहि गोबिंद गुसांईं कैसैं जात जच्यौ |</l>
          <l xml:id="GopS61,5.2">यौ हूं कह्यौ न सूर पूरौ दै काहे कूं मरत पच्यौ |</l>
          <l xml:id="GopS61,6.0">अब हूं एक कोद करि टरिहूं |</l>
          <l xml:id="GopS61,6.0">कै हमहीं कै तुमहीं माधव निज पूरे पर लरिहूं |</l>
          <l xml:id="GopS61,6.1">हूं तौ पतित सात पिढिनि कौ अजौं पतितता धरिहूं |</l>
          <l xml:id="GopS61,6.1">अब तौ आइ बनीं जगजीवन तुमहि बिरद बिन करिहूं |</l>
          <l xml:id="GopS61,6.2">तुमहीं तौ परतीति बंधाई मैं पायौ निज हीरा |</l>
          <l xml:id="GopS61,6.2">सूर स्वांमि तबही पै उठिहै जब दैहौ हसि बीरा |</l>
          <l xml:id="GopS61,7.0">द्वार पहाऊं दैंन हूं आयौ |</l>
          <l xml:id="GopS61,7.0">दींनदयाल दींन की सुधि कीजै जनम हीं जनम बहुत दुष पायौ |</l>
          <l xml:id="GopS61,7.1">लेहि छिडाइ करम ते माधौ मेलि गलि डोरु नांच नचायौ |</l>
          <l xml:id="GopS61,7.1">गहिये लाज बिरद अपनैं की सरन परैं तेरौ दास कहायौ |</l>
          <l xml:id="GopS61,7.2">देषे सबै नांहि कोई ऐसौ दांनि क्रिपानिधि तुहीं बतायौ |</l>
          <l xml:id="GopS61,7.2">सिव बिरंचि नारद पद बंछित सेस सहंसमुष तुव जस गायौ |</l>
          <l xml:id="GopS61,7.3">बडे बडे पतित जांनि निस्तारे मो सौ पतित नहीं अपनायौ |</l>
          <l xml:id="GopS61,7.3">तारहुगे तौ बदौंगौ अबकैं तिहांरैं भरोसैं बहुत बिष षायौ |</l>
          <l xml:id="GopS61,7.4">दर दरवांन रिसांनैं भारी सोवत ते भगवांनु जगायौ |</l>
          <l xml:id="GopS61,7.4">सूर पुकार भयौ दै पूरौ छाडौ छाडौ सोर कहा तुम लायौ |</l>
          <l xml:id="GopS61,8.0">फिरत फिरत बलहींन भयौ |</l>
          <l xml:id="GopS61,8.0">कहा करूं अति त्रास क्रिपानिधि सब तन कौ अभिमांन गयौ |</l>
          <l xml:id="GopS61,8.1">धायौ धर सर सैल बिदिसि दिसि तहूं चक्र चलि चाहि लयौ |</l>
          <l xml:id="GopS61,8.1">जाचे सिव बिरचि सुरपति मुनि कहू न चा सरन दयौ |</l>
          <l xml:id="GopS61,8.2">डोल्यौ डरंनि लोक लोकनि ज्यूं पत्र पुरातन पवन हयौ |</l>
          <l xml:id="GopS61,8.2">सूरदास प्रभू दींन जांनि कैं मुनि निज जन संनमुष पठयौ |</l>
          <l xml:id="GopS61,9.0">ताते मैं पतित उधरन गायौ |</l>
          <l xml:id="GopS61,9.0">श्रवननि साषि सुनीं संतनि मुष साधनि भेदु बतायौ |</l>
          <l xml:id="GopS61,9.1">सुत कैं हित हरि दियौ अभै पद नांम प्रताप बढायौ |</l>
          <l xml:id="GopS61,9.1">छिन एक कररौ रतट गज संकट बंधन काटि छिडायौ |</l>
          <l xml:id="GopS61,9.2">गनिका सुकहित रसन लडावत लैंन बिवांन पठायौ |</l>
          <l xml:id="GopS61,9.2">चरन कमल परसत रिषि पतिनीं तजि पषांन पद पायौ |</l>
          <l xml:id="GopS61,9.3">अपांवन नारि उधारि रमांपति अजस करत जस पायौ |</l>
          <l xml:id="GopS61,9.3">सूर कूर कहै मेरी बेर कूं बिरद कहा बिसरायौ |</l>
          <l xml:id="GopS61,10.0">अजहूं बीचि कैसैं दर्शन तोरा बिन दरसन मंन मांनैं क्यूं मोरा |</l>
          <l xml:id="GopS61,10.1">हम हि कुसेवग कि तुम हीं अजांनां दुहुं मैं दोस कहौ किन रांमां |</l>
          <l xml:id="GopS61,10.2">तुम कहियत त्रिभुवनपति राजा मन बंछित पुरहु सब काजा |</l>
          <l xml:id="GopS61,10.3">कहै कबीर हरि दरस दिषावो हमहि बुलावो कै तुम्ह चलि आवो |</l>
          <l xml:id="GopS61,11.0">इहैं अंदेस सोच जिय मेरे निसबासुरि गुन गांऊं रांम तेरे |</l>टेक |</l>
          <l xml:id="GopS61,11.1">तुम्ह चिंतत मेरी चिंता हो न जाई तुम्ह च्यंतामनि होहु कि नांहीं |</l>
          <l xml:id="GopS61,11.2">भगति हेति का का नहीं कींन्हां हमारी बेर भये बलहींनां |</l>
          <l xml:id="GopS61,11.3">कहै रैदास दास अपराधी जिहि तुम्ह दरवोसो मैं भगति न साधी |</l>
          <l xml:id="GopS61,12.0">गोबिंदे तुम्ह थैं डरपौं भारी |</l>
          <l xml:id="GopS61,12.0">सरणाई आयौ क्यूं गहिये यहु कौंन बात तुम्हारी |</l>
          <l xml:id="GopS61,12.1">धूप दाझ तैं छांह तकाई मति तरवर सचु पांऊं |</l>
          <l xml:id="GopS61,12.1">तरवर मांहैं ज्वाला निकसै तौ क्या लेइ बुझांऊं |</l>
          <l xml:id="GopS61,12.2">जै बन जलै त जल कूं धावै मति जल सीतल होई |</l>
          <l xml:id="GopS61,12.2">जल ही मांहि अगनि जौ निकसै और न दूजा कोई |</l>
          <l xml:id="GopS61,12.3">तारण तिरण तिरण तूं तारण और न दूजा जांनूं |</l>
          <l xml:id="GopS61,12.3">कहै कबीर सरनाई आयौ आंन देव नहीं मांनूं |</l>
          <l xml:id="GopS61,13.0">रांम राइ का कहिये यहु ऐसी जन की जानत हौ जैसी तैसी |</l>टेक |</l>
          <l xml:id="GopS61,13.1">मींन पकरि काट्रयौ अरु फांट्रयौ बांटि कियौ बहु बांनीं |</l>
          <l xml:id="GopS61,13.1">षंड षंड करि भोजन कीन्हौं तऊ न बिसर्यौ पांनी |</l>
          <l xml:id="GopS61,13.2">तैं हम बांधे मोह पासि मैं हम तूं प्रेम जेवरिया बांध्यौ |</l>
          <l xml:id="GopS61,13.2">अपनें छूटन के जतन करत हौ हम छूटे तूं आराध्यौ |</l>
          <l xml:id="GopS61,13.3">कहै रैदास भगति इक बाढी इब का कौ डर डरिये |</l>
          <l xml:id="GopS61,13.3">जा डर कूं हम तुम्ह कौं सेवैं सो दुष अजहूं सहिये |</l>
          <l xml:id="GopS61,14.0">गोबिंद दास दुषी क्यूं कीजै |</l>
          <l xml:id="GopS61,14.0">सबल देषि सरणाई आयौ बांह पकडि क्यूं दीजै |</l>
          <l xml:id="GopS61,14.1">आंकिल बैल षेति नहीं षडिहै काग रसोई न पडिहै |</l>
          <l xml:id="GopS61,14.1">माइ महेली कोई न करिहै सिंघ घास नहीं चरिहै |</l>
          <l xml:id="GopS61,14.2">रजा सजा तेरी सिर ऊपरि जो कुछ तैं फुरमाया |</l>
          <l xml:id="GopS61,14.2">हक बिहक ले दोजगि दीनां पकडि जंजीर जडाया |</l>
          <l xml:id="GopS61,14.3">सीहौ कहै सुणौं मेरे साहिब दया नहीं जी तोरै |</l>
          <l xml:id="GopS61,14.3">तूंटी बरत अकासां सेती तौं जाणौं जे जोरौ |</l>
          <l xml:id="GopS61,15.0">सो सेवग क्यूं मारिये सुनि संम्रथ सांई |</l>
          <l xml:id="GopS61,15.0">ताकूं हाथ लगाइये जे सनमुष नांहीं |</l>
          <l xml:id="GopS61,15.1">परमारथ कूं सब किया आप स्वारथ नांहीं |</l>
          <l xml:id="GopS61,15.1">क्यूं हीं करि साहिब मिलै यहु उपजी मांहीं |</l>
          <l xml:id="GopS61,15.2">साधूं सूं संनमुष रहै साहिब की सेवा |</l>
          <l xml:id="GopS61,15.2">ताकौं दुष क्यूं दीजिये सुनि आतमदेवा |</l>
          <l xml:id="GopS61,15.3">नहीं हूई सो होत है कैसैं करि सहिये |</l>
          <l xml:id="GopS61,15.3">हम थैं कछू न होत है ताथैं तुम्ह कहिऐ |</l>
          <l xml:id="GopS61,15.4">गुर दादू किरपा करै तुम्ह सूं ले लावै |</l>
          <l xml:id="GopS61,15.4">साहिब जी टीलौ कहै तुझ दया न आवै |</l>
          <l xml:id="GopS61,16.0">तुम गुण कहा जगत गुरा जौ कर्म न नासै |</l>
          <l xml:id="GopS61,16.0">सिंघ सरन कत जाइये जौ जंबक ग्रासै |</l>
          <l xml:id="GopS61,16.1">पैरत पैरत भौजला कहूं थाह न पांऊं |</l>
          <l xml:id="GopS61,16.1">बूडि मूंवैं नौंका मिलै तौ काहि चढांऊं |</l>
          <l xml:id="GopS61,16.2">स्वांति बूंद कै कारनैं चात्रिग दुष पावै |</l>
          <l xml:id="GopS61,16.2">प्रांन तजैं सायर मिलै तौ काहि पियावै |</l>
          <l xml:id="GopS61,16.3">न्रिप कन्यां कै कारनैं एक भयौ भषे धारी |</l>
          <l xml:id="GopS61,16.3">कांम लुबधि पाषंड रच्यौ ताकी पैज संवारी |</l>
          <l xml:id="GopS61,16.4">मैं हूं करमीं तूं मेटणां औगुण सब मेरा |</l>
          <l xml:id="GopS61,16.4">कूडैं कपटैं रांम जी सधनां जन तेरा |</l>
          <l xml:id="GopS61,17.0">बहु की क्रिपा हूं कहा क्रिपाल |</l>
          <l xml:id="GopS61,17.0">बिदिमांन जन दुषित जगत मैं कहियत दीनदयाल |</l>
          <l xml:id="GopS61,17.1">जीवत जाचत कनन धर्यौ कर द्वारैं रटत बेहाल |</l>
          <l xml:id="GopS61,17.1">तन छूटैं धन धरम गंवांयैं कहा दियैं मनि लाल |</l>
          <l xml:id="GopS61,17.2">कहा दाता जु द्रवैं नहीं कबहूं देषि बिकल बेहाल |</l>
          <l xml:id="GopS61,17.2">सूर स्वांमि कौ कहा निहोरौ चलते बेद की चाल |</l>
          <l xml:id="GopS61,18.0">पांवन जस माधौ तोरा तुम दारन अघन मोचन मोरा |टेक |</l>
          <l xml:id="GopS61,18.1">कीरति तेरी पाप बिनासै लोक बेद यौं गावै |</l>
          <l xml:id="GopS61,18.1">जौ हम पाप करत नहीं भू धर तौ तूं कहा नसावै |</l>
          <l xml:id="GopS61,18.2">जब लग अंग पंक नहीं परसै तौ जल कहा पषालै |</l>
          <l xml:id="GopS61,18.2">मन मलींन बिषिया रस लंपट तौ हरि नांव संभालै |</l>
          <l xml:id="GopS61,18.3">जौ हम सुध बिमल चित अंतरि दोस कवन परि धरिहौ |</l>
          <l xml:id="GopS61,18.3">कहै रैदास प्रभू तुम्ह दयाल हौ अबध मुकति का करिहौ |</l>
          <l xml:id="GopS61,19.0">तुम कब मोसौ पतित उधार्यौ |</l>
          <l xml:id="GopS61,19.0">काहे कूं हरि बिरद बुलावत बिन मसकति कोऊ तार्यौ |</l>
          <l xml:id="GopS61,19.1">अजामेल जन पहले जनम कौ हुतौ पुरातन दास |</l>
          <l xml:id="GopS61,19.1">नैंक चूकते वहु गति कीनीं फुनि बैकुंठां बास |</l>
          <l xml:id="GopS61,19.2">गीध ब्याध पूतनां जु तारी तिनकौ कहा निहोरौ |</l>
          <l xml:id="GopS61,19.2">गनिका तिरी आपनीं करनीं नांव भयौ प्रभु तेरौ |</l>
          <l xml:id="GopS61,19.3">नांव लेत तुम सब जन तारे काहू न पकरी षूंट |</l>
          <l xml:id="GopS61,19.3">तौ जांनौं जौ मोकूं तारौ सूर कूर कहि टूट |</l>
          <l xml:id="GopS61,20.0">हूं तौ पतित सिरोमनि माधौ |</l>
          <l xml:id="GopS61,20.0">अजामेल बातनि हीं तार्यौ जो हो मो ते आधौ |</l>
          <l xml:id="GopS61,20.1">जुगि जुगि बिरद इहै चलि आयौ कहि आवत है तातैं |</l>
          <l xml:id="GopS61,20.1">बैठत लाज मरत पतितनि मैं हूं ब कहौ घटि कातैं |</l>
          <l xml:id="GopS61,20.2">कै प्रभू हारि मांनि ह्वै रहियै कै कीजै बिर्द सही |</l>
          <l xml:id="GopS61,20.2">सूर स्वांमि धोषौ जौ उपजै तौ बांचिबी बही |</l>
          <l xml:id="GopS61,21.0">पतित पांवन दीनबंधू अनाथ के नाथ |</l>
          <l xml:id="GopS61,21.0">संतत सुरलोकनि श्रुति गावत या गाथ |</l>
          <l xml:id="GopS61,21.1">मो सौ कोऊ पतित नहीं अनाथ नहीं कोऊ दींन |</l>
          <l xml:id="GopS61,21.1">काहे न निस्तारिये जन कौंन अंगहींन |</l>
          <l xml:id="GopS61,21.2">गज गनिका गोतम त्रिय मोचन मुनि श्राप |</l>
          <l xml:id="GopS61,21.2">अर्जुन संतांन त्रींन हरत सस्त्र ताप |</l>
          <l xml:id="GopS61,21.3">एक एक बिरद बहद मरियत है भारि |</l>
          <l xml:id="GopS61,21.3">ऐसै तुम तीनि लीनैं पहलैं क्यूं न बिचारि |</l>
          <l xml:id="GopS61,21.4">मनसा बाचा करमनां कछु कहत नांहीं राषि |</l>
          <l xml:id="GopS61,21.4">सूर सकल अंतर की तुमहीं हौ साषि |</l>
        </lg>
        <lg type="[Ś]">
          <l xml:id="GopS61,1">सूरदास बिनतीं कहा बिनवैं दोषनि देह भरी |</l>
          <l xml:id="GopS61,1">अपनौं बिरद बिचारहुगे तौ यामैं सब निबरी |</l>
        </lg>
        <lg type="[C]">
          <l xml:id="GopS61,22.0">ऐसे तुम कहियत संम्रथ दांनीं |</l>
          <l xml:id="GopS61,22.0">मौज महरांण सुण्यौं मैं श्रवणां संत कहैं नहीं छांनीं |</l>
          <l xml:id="GopS61,22.1">सोनां का घर किया सुदांमां धूकूं महल बांनीं |</l>
          <l xml:id="GopS61,22.1">इंद्र कौ बिभौ प्रहिलादहि दीजै सूर कूं नैंन आंनीं |</l>
          <l xml:id="GopS61,22.2">कहा तप टींटहडी कीन्हां अंडा बंच्या भाई |</l>
          <l xml:id="GopS61,22.2">कौंण ध्यांन धर्यौ मंजारी बचा राष्या आई |</l>
          <l xml:id="GopS61,22.3">मारत म्रिघ गज उबारे अंतरजांमीं जांनीं |</l>
          <l xml:id="GopS61,22.3">हरनाछि मारि पातालि षंदायौ धरती उपरि आंनीं |</l>
          <l xml:id="GopS61,22.4">नवपुत्र बांभण का दीन्हां बकाल सुत जिवांनीं |</l>
          <l xml:id="GopS61,22.4">हरिचंद सेती हेत कियौ हरि राज रुहतास कूं बांनीं |</l>
          <l xml:id="GopS61,22.5">अबिगत नाथ करी इकसारी नांमां की छांनि छाई |</l>
          <l xml:id="GopS61,22.5">कबीर जी परि क्रिपा कीन्हीं बालदि ले घरि आई |</l>
          <l xml:id="GopS61,22.6">धनां भगत कै गोहू निपाया ऐसी जुगति बांनीं |</l>
          <l xml:id="GopS61,22.6">सोवनीं लंका बभीषणि पाई जो दैंतां कौ राई |</l>
          <l xml:id="GopS61,22.7">दादू जी परि मया करी है भगति दई मनि भाई |</l>
          <l xml:id="GopS61,22.7">जिहि जो मांग्यौ सो तैं दीन्हौं देषौ जुगति बडांनीं |</l>
          <l xml:id="GopS61,22.8">मोटी मौज करी जगिया परि ज्यूं की त्यूं हीं बांनीं |</l>
        </lg>
      </div>
    </body>
  </text>
</TEI>

