<TEI xmlns="http://www.tei-c.org/ns/1.0">
  <text>
    <body>
      <div>
        <head>महाबिक्रताई मिठास मन उटाव कौं अंग</head>
        <lg type="[C]">
          <l xml:id="GopS88,1.0">चलौ पांचूं भाईला तिन्हैं बन जाईला |</l>
          <l xml:id="GopS88,1.0">जिहां सुष दुष नांव न जांनियला |टेक |</l>
          <l xml:id="GopS88,1.1">षेती करूं तौ मेह बिण सूकै बणिज करूं तौ पूंजी तूटै |</l>
          <l xml:id="GopS88,1.2">अस्त्री कंरूं तौ घर भंग ह्वैला मिंत्र करूं तौ बिस हर भैला |</l>
          <l xml:id="GopS88,1.3">जूवा षेलूं तौ बैठडौ हारूं चोरी करूं तौ प्यंड़ा पाडूं |</l>
          <l xml:id="GopS88,1.4">बनषंड जांऊं तौ बृष न फलनां नंग्री मैं आंऊं तौ भिष्या न मिलनां |</l>
          <l xml:id="GopS88,1.5">बोल्या गोरषनाथ मछिंद्र का पूता छाडी माया भया अवधूता |</l>
        </lg>
        <lg type="[Ś]">
          <l xml:id="GopS88,1">कबीर हरि चरणूं चल्या माया मोह थैं टूटि |</l>
          <l xml:id="GopS88,1">गगन मंडल आसंण किया काल गया सिर कूटि |</l>
        </lg>
        <lg type="[C]">
          <l xml:id="GopS88,2.0">चलौ मन माहरा जहां मिंत्र अम्हारा जहां जांमन मरन न जांणियैं |टेक |</l>
          <l xml:id="GopS88,2.1">जहां मोहन माया मेरा न तेरा आवागवन नहीं जमु फेरा |</l>
          <l xml:id="GopS88,2.2">जहां प्यंड पडै नहि प्रांन न छूटै काल न लागै आव न षूटै |</l>
          <l xml:id="GopS88,2.3">अंमर लोक जहां अषिल सरीरा ब्याधि बिकार न ब्यापै पीरा |</l>
          <l xml:id="GopS88,2.4">रांम राज को भिडै न भाजै अस्थिर रहणां बैठा बाजै |</l>
          <l xml:id="GopS88,2.5">जहां अलष निरंजन और न कोई मिंत्र अम्हारा दादू सोई |</l>
        </lg>
        <lg type="[Ś]">
          <l xml:id="GopS88,2">कबीर जहां जुरा मींच ब्यापै नहीं मुवा न सुणिये कोइ |</l>
          <l xml:id="GopS88,2">चलि कबीर तिहि देसडै जहां बैद बिधाता होइ |</l>
          <l xml:id="GopS88,3">एक देस हम देषिया तहां रुति नहीं पलटै कोइ |</l>
          <l xml:id="GopS88,3">हम दादू उस देस के जहां सदा एक रस होइ |</l>
          <l xml:id="GopS88,4">एक देस हम देषिया तहां बस्ती ऊजड नांहि |</l>
          <l xml:id="GopS88,4">हम दादू उस देस के सहज रूपता मांहि |</l>
          <l xml:id="GopS88,5">एक देस हम देषिया नहीं नेडै नहीं दूरि |</l>
          <l xml:id="GopS88,5">हम दादू उस देस के रहे निरंतर पूरि |</l>
          <l xml:id="GopS88,6">एक देस हम देषिया जहां निसदिन नांहीं घांम |</l>
          <l xml:id="GopS88,6">हम दादू उस देस के जहां निकटि निरंजन रांम |</l>
          <l xml:id="GopS88,7">बार हमासी नीपजै तहां कीया परवेस |</l>
          <l xml:id="GopS88,7">दादू सू कानां पडै हम आये उस देस |</l>
          <l xml:id="GopS88,8">कबीर तरवर तास बिलंबिया जे बारह मास फलंत |</l>
          <l xml:id="GopS88,8">सीतल छाया गहर फल पंषी केलि करंत |</l>
        </lg>
        <lg type="[C]">
          <l xml:id="GopS88,3.0">चलु रे मन जहां अंमृत बनां निर्मनी के संत जनां |टेक |</l>
          <l xml:id="GopS88,3.1">न्रिगुण नांव फल अगंम अपार संतनि जीवनि प्रांन अधार |</l>
          <l xml:id="GopS88,3.2">सीतल छाया सुषी सरीर चरन सरोवर निर्मल नीर |</l>
          <l xml:id="GopS88,3.3">सुफल सदा फल बारह मास नांनां बांनीं धुनि प्रकास |</l>
          <l xml:id="GopS88,3.4">जहां बास बसि अंमर अनेक तहां चलि दादू इहै बमेक |</l>
          <l xml:id="GopS88,4.0">चलु चलु रे मन तहां जाइये चरन बिन चलिबौ |</l>
          <l xml:id="GopS88,4.0">श्रवन बिन सुनिबौ बिन कर बैंन बजाइयै |टेक |</l>
          <l xml:id="GopS88,4.1">तन नांहीं जहां मन नांहीं तहां प्रांन नहीं तहां आइयै |</l>
          <l xml:id="GopS88,4.1">सबद नहीं जहां जीव नहीं तहां बिन रसनां मुष गाइये |</l>
          <l xml:id="GopS88,4.2">पवन पावक नहीं धरनि अंबर नहीं उभै नहीं तहां लाइये |</l>
          <l xml:id="GopS88,4.2">चंद नहीं जहां सूर नहीं तहां परम जोति सुष पाइये |</l>
          <l xml:id="GopS88,4.3">तेज पुंज सो सुष का सागर झिलिमिलि नूर न्हाइये |</l>
          <l xml:id="GopS88,4.3">तहां चलि दादू अगंम अगोचर तामैं सहजि समाइये |</l>
          <l xml:id="GopS88,5.0">चलौ सषी जाइये जहां तहां गयैं पाइये परमांनंद |</l>
          <l xml:id="GopS88,5.1">यहु मन आनंदू मनौं मेरौ तन छीजै नित जाइ |</l>
          <l xml:id="GopS88,5.1">चिंतामनि चित चोरियौ ताथै कछू न सुहाइ |</l>
          <l xml:id="GopS88,5.2">सुनि सषी सुपिनां की गति ऐसी हरि आये हम पास |</l>
          <l xml:id="GopS88,5.2">सोवत हीं जगाइया जागत भये उदास |</l>
          <l xml:id="GopS88,5.3">चलु सषी बिलंबन कीजिये जब लग सास सरीर |</l>
          <l xml:id="GopS88,5.3">मिलि रहिये जगनाथ सौं यौं कहै दास कबीर |</l>
          <l xml:id="GopS88,6.0">चकई री चलि चरन सरोवर जहां न पेम बिवोग |</l>
          <l xml:id="GopS88,6.0">जहां भ्रंम निस होत नहीं कबहूं वह सायर सुष जोग |</l>
          <l xml:id="GopS88,6.0">जहां सनक सहंस मींन सिव मुनि जन नष रवि प्रभा प्रकास |</l>
          <l xml:id="GopS88,6.1">प्रफुलित कमलनि मषु नहीं ससि डरु गुंजित निगम सुबास |</l>
          <l xml:id="GopS88,6.2">जिहि सर सुभग मुकति मुकताफल सुकृत अंमृत रस पीजै |</l>
          <l xml:id="GopS88,6.2">सो सर छाडि कुबधि बिहंगम इहां कहा रहि कीजै |</l>
          <l xml:id="GopS88,6.3">जहां श्री सहित करत नित क्रीडा सोभित सूरिजदास |</l>
          <l xml:id="GopS88,6.3">अब न सुहाइ बिषै जल छीलर वास मुद्र की आस |</l>
          <l xml:id="GopS88,7.0">मेरे प्रांन बिहंगम राया |</l>
          <l xml:id="GopS88,7.0">पंक पषलि रांम सागर मैं छाडि बिषै तजि माया |</l>
          <l xml:id="GopS88,7.1">छीलर कलि मल तजस्य बिहंगम पंषी रहै न नीरा |</l>
          <l xml:id="GopS88,7.1">परमहंस चलि मांनसरोवर चुगि मुकताहल हीरा |</l>
          <l xml:id="GopS88,7.2">माया मोह लोभ अर ति.ख्नां मंगन होइ जिनि जांनीं |</l>
          <l xml:id="GopS88,7.2">परमांनंद स्वांमीं सुष सागर षीर पीयौ तजि पांनीं |</l>
          <l xml:id="GopS88,8.0">बहुरि हम काहे कूं आंवहिगे |</l>
          <l xml:id="GopS88,8.0">बिछुरैं पंच तत की रचनां तब हम रांमहि पांवहिगे |</l>
          <l xml:id="GopS88,8.1">प्रिथी का तत पांनीं सोष्या पांनीं तेज मिलांवंहिगे |</l>
          <l xml:id="GopS88,8.1">तेज पवन मिलि पवन सबद मिलि सहज समाधि लगांवहिगे |</l>
          <l xml:id="GopS88,8.2">जैसैं बहु कंचन के भूषन एकैहि गालि तवांवहिगे |</l>
          <l xml:id="GopS88,8.2">ऐसैं हम लोक बेद के बिछुरं सुंनिहि मांहि समांवहिगे |</l>
          <l xml:id="GopS88,8.3">जैसैं जलहि तरंग तरंगनीं ऐसैं हम दिषलांवहिगे |</l>
          <l xml:id="GopS88,8.3">कहै कबीर स्वांमीं सुष सागर हंसहि हंस मिलांवहिगे |</l>
          <l xml:id="GopS88,9.0">कबीरा संत नदी गयौ बहिरे |</l>
          <l xml:id="GopS88,9.0">ठाढी माइ कराडे टेरै है कोई ल्यावै गहिरे |</l>
          <l xml:id="GopS88,9.1">बादल बांणीं रांम घन उनयौं बरषै अंमृत धारा |</l>
          <l xml:id="GopS88,9.1">सषी नीर गंग भरि आया पीवै प्रांण हमारा |</l>
          <l xml:id="GopS88,9.2">जहां बहि लागे सनक सनंदन रुद्र ध्यांन धरि बैठे |</l>
          <l xml:id="GopS88,9.2">स्वयं प्रकास आंनंद बमेक मैं घन कबीर ह्वै पैठे |</l>
        </lg>
      </div>
    </body>
  </text>
</TEI>
