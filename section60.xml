<TEI xmlns="http://www.tei-c.org/ns/1.0">
  <text>
    <body>
      <div>
        <head>भरोसा कौं अंग</head>
          <lg type="[C]">
            <l xml:id="GopS60,1.0">दादू मोहि भरोसा मोटा</l>
            <l xml:id="GopS60,1.0">तारण तिरण सोई संगि मेरे कहा करै कलि षोटा |टेक |</l>
            <l xml:id="GopS60,1.1">दौं लागी दरिया थैं न्यारी दरिया मंझि न जाई</l>
            <l xml:id="GopS60,1.1">मंछ कछ रहैं जलि जेते तिनकूं काल न षाई</l>
            <l xml:id="GopS60,1.2">जब सूवै पंजर घर पाया तब बाज रह्या बन मांहीं</l>
            <l xml:id="GopS60,1.2">जिनका संम्रथ राषणहारा ताकूं को डर नांहीं</l>
            <l xml:id="GopS60,1.3">साचै झूठ न पूजै कबहूं सति न लागै काई</l>
            <l xml:id="GopS60,1.3">दादू साचा सहजि समांनां फिरि वै झूठ बिलाई</l>
            <l xml:id="GopS60,2.0">काहे बीहौ मेरे साथी हूं हाथी हरि केरा</l>
            <l xml:id="GopS60,2.0">चौरासी लष जाका मुष मैं सो चींत करैगा मेरा</l>
            <l xml:id="GopS60,2.1">कहौ कौंण षिवै कहौ कौंण गाजै कहां थैं पांणीं निसरै</l>
            <l xml:id="GopS60,2.1">ऐसी कला अनंत हैं जाकै सोहम कूं क्यूं बिसरै</l>
            <l xml:id="GopS60,2.2">जिनि ब्रह्मंड रच्यौ बहु रचनां बाव बरन ससि सूरा</l>
            <l xml:id="GopS60,2.2">पाइक पंच पुहमि जाकै परगट सो क्यूं कीहये दूरा</l>
            <l xml:id="GopS60,2.3">नैंन नासिका जिनि हरि सिरजे डसन बदन बिधि काया</l>
            <l xml:id="GopS60,2.3">साधू जन कूं सो क्यूं बिसरै ऐसा है रांम राया</l>
            <l xml:id="GopS60,2.4">को काहू का मरम न जांनैं मैं सरनागति तेरी</l>
            <l xml:id="GopS60,2.4">कहै कबीर बाप रांम राया दुरमति राषहु मेरी</l>
            <l xml:id="GopS60,3.0">अहो मेरे गोबिंद तुम्हारा जोर काजी बकिबा हस्ती तोर</l>
            <l xml:id="GopS60,3.1">बांधि भुजा भलैं करि डार्यौ हस्ती कोपि मूंड मैं मार्यौ</l>
            <l xml:id="GopS60,3.1">भागौ हस्ती चीसां मारी वा मूरति की मैं बलिहारी</l>
            <l xml:id="GopS60,3.2">महावत तोहि मारूं साटी इसहि मरांऊं घालूं काटी</l>
            <l xml:id="GopS60,3.2">हस्ती न तोरै धरै धियांन वाकै हिरदै बसै भगवांन</l>
            <l xml:id="GopS60,3.3">कहा अपराध संत हौं कीन्हां बांधि पोट कुंजर कूं दीन्हां</l>
            <l xml:id="GopS60,3.3">कुंजर पोट बहु बंधन करै अजहूं न सूझै काजी अंधरै</l>
            <l xml:id="GopS60,3.4">तीनि बेर पतियारा लीन्हां मन कठोर अजहूं न पतीनां</l>
            <l xml:id="GopS60,3.4">कहै कबीर हमारैं गोबिद चौथै पद मैं जन का जिंद</l>
            <l xml:id="GopS60,4.0">मन न डिगै ताथैं तन न डराइ केवल रांम रहे ल्यौ लाइ</l>
            <l xml:id="GopS60,4.1">अति अथाह जल गहर गंभीर बांधि जंजीर गलि बोरेहैं कबीर</l>
            <l xml:id="GopS60,4.2">रांम के नांमैं छूटें हैं जंजीर हरि सुमिरण तटि बैठे हैं कबीर</l>
            <l xml:id="GopS60,4.3">कहै कबीर मेरे संग न साथ जल थल मैं राषै जगनाथ</l>
            <l xml:id="GopS60,5.0">रांम उबारिया रे ताकूं डर नहीं कोइ</l>
            <l xml:id="GopS60,5.0">बहु बैरी पचि पचि गये पणि बाल न बंकौ होइ</l>
            <l xml:id="GopS60,5.1">परगट तीन्यूं लोक मैं साषि कहैं सब साध</l>
            <l xml:id="GopS60,5.1">जिनि हरणांकुस मारियौ उबार्यौ प्रहिलाद</l>
            <l xml:id="GopS60,5.2">जहां तहां भीड भगत की माधौ तुम्ह बिन कोई नांहि</l>
            <l xml:id="GopS60,5.2">पांचूं पाडूं राषिया लाषा जौंहर मांहि</l>
            <l xml:id="GopS60,5.3">बाछा गऊ बिणांसिया नांमदेव पकड्यौ धाइ</l>
            <l xml:id="GopS60,5.3">बाहर आयौ बीठलौ जिहि मुई जिवाई गाइ</l>
            <l xml:id="GopS60,5.4">बांध्या हाथ पाव पणि बांध्या चौकसि कीयौ सरीर</l>
            <l xml:id="GopS60,5.4">हाथी आगैं रालियौ तब राष्यौ दास कबीर</l>
            <l xml:id="GopS60,5.5">अकबर साहि बुलाईयौ गुर दादू कूं आप</l>
            <l xml:id="GopS60,5.5">साच झूठ ब्यौरौ कियौ तब रह्यौ नांव परताप</l>
            <l xml:id="GopS60,5.6">हैगै नर गैंवर गुड्या भारथ बहु बिस्तारि</l>
            <l xml:id="GopS60,5.6">आंडा अंतरि राषिया टीटहडी का चारि</l>
            <l xml:id="GopS60,5.7">पावक सुनहां पारधी फंध रोप्यौ दौं लाइ</l>
            <l xml:id="GopS60,5.7">म्रिग कूं मारग को नहीं तब सुमिर्यौ रांम राइ</l>
            <l xml:id="GopS60,5.8">फंध बलिया सुनहा टल्या पारधी मलै कर दूंण</l>
            <l xml:id="GopS60,5.8">गुण टूटौ रष्या करी तब मारणहारौ कूंण</l>
            <l xml:id="GopS60,5.9">मंजारी सुत मेलिया ऊपरि धष्यौ अहाव</l>
            <l xml:id="GopS60,5.9">तिहि बासणि बषनौं कहै तातौ लग्यौ न बाव</l>
          </lg>
          <l type="[K]"> 
            <l xml:id="GopS60,1.1">बन मधि मृग चरंत डरे पांधी पिषंतह</l>
            <l xml:id="GopS60,1.2">जब पछिम कौं पुलि चले बधि करोपिये फंद</l>
            <l xml:id="GopS60,1.3">तहां दिस दांहनीं कौं स्वांन स्यंघ ज्यूं संनमुष धावै</l>
            <l xml:id="GopS60,1.4">बांवैं दौं प्रजलै तास पै पंथ न पावै</l>
            <l xml:id="GopS60,1.5">छीहल गवन चहुं दिसि नहीं चित च्यंता च्यतै हरन</l>
            <l xml:id="GopS60,1.6">हाहादई संकट पर्यौ तो बिन और न को सरन</l>
            <l xml:id="GopS60,2.1">सबल पवन उतपंनि अगनि उठ दहे फंद तहां</l>
            <l xml:id="GopS60,2.2">ततषंन घन बरिषंत तेज दावा न लग्यौ जहां</l>
            <l xml:id="GopS60,2.3">स्वांन समस्त हुते सुतौ जंबुक कूं धाये</l>
            <l xml:id="GopS60,2.4">जब देषे म्रिग जांत चितां पारधी रिसाये</l>
            <l xml:id="GopS60,2.5">ऐंचत बांन गुन टुटियौ दिस चार्यौं मुकती भई</l>
            <l xml:id="GopS60,2.6">छीहल न को मारिहै जाकौं राषै तूं दई</l>
            <l xml:id="GopS60,3">बबीहा बड भंषरौ किम राषिसि परांण</l>
            <l xml:id="GopS60,3">अहेडी सर सांधियौ ऊपरि भवैं सिचांण</l>
            <l xml:id="GopS60,4">अहेडी बिसहरि डस्यौ बबीहा कै भागि</l>
            <l xml:id="GopS60,4">सर चूकौ मूंठी डिगी गई सिचांणैं लागि</l>
          </lg>
          <l type="[Ś]"> 
            <l xml:id="GopS60,5">किमथं"र् बनस्थितो देवं</l>
            <l xml:id="GopS60,5">ग्रिह कूपं महादुष्यं रंधरं बहुत्रिष्टते</l>
            <l xml:id="GopS60,5">माया ममता मापरो दीपकं तन जल्यते</l>
            <l xml:id="GopS60,6">अब जोगेस्वरा महामूरति कष्टांग भस्मलेपनं</l>
            <l xml:id="GopS60,6">किमर्थकं कंठमाला क्यमथं"र् ध्यांनंतप:</l>
            <l xml:id="GopS60,7">संसारो कर्मबंधनातु कर्म संसारो न लिपता</l>
            <l xml:id="GopS60,7">ब्रह्मा इंद्र रुद्रो कर्मे सोई बिटंबिता</l>
            <l xml:id="GopS60,8">अहो राज्यंद्र छत्रपती बिद्या बनिता चत्रुदसी</l>
            <l xml:id="GopS60,8">बिक्रम सेन्यतुयं एन भवंति तसकरह</l>
            <l xml:id="GopS60,9">सुंनि ग्यांनवंतो महामुनी ए किं न भवंति तसकर:</l>
            <l xml:id="GopS60,9">प्रतष्यंहार कंठस्य सकलं प्रिथी दृससे</l>
            <l xml:id="GopS60,10">छींन देही स्वयं तपेस्वरी षिमां दया च नृभयं</l>
            <l xml:id="GopS60,10">अध्यातम ग्यांन बिच्यत्रे एन भवंति तसकरह</l>
            <l xml:id="GopS60,11">अस्वधदेही षीणांनां अरु कालो भवंति न्रिभय:</l>
            <l xml:id="GopS60,11">ते न कार्य कुरवंते छेदते सुष सारिस</l>
            <l xml:id="GopS60,12">जोगेस्वरा तपेस्वरा पूर्बकर्मेषु लिपिता</l>
            <l xml:id="GopS60,12">भजि किन रांम नांमेषु भयं पाप दूरंगता</l>
            <l xml:id="GopS60,13">रांमो जेनि बिटंबिता बनगता</l>
            <l xml:id="GopS60,13">षारा जेनि समुद्र घोघो घोषता अति भुजावली पंडवा बनिगता</l>
            <l xml:id="GopS60,13">चंद्रो जेनि कलंक चढता तसमात न टलंति बिधि बिसाषा भांवनीं कर्मरेषा</l>
            <l xml:id="GopS60,14">ब्रह्मा जेन कुलाल सार ब्रह्मंडो भंडो डरो</l>
            <l xml:id="GopS60,14">बिस्नो जेनि दसाअवतार भरमंटो जीय संकुटो</l>
            <l xml:id="GopS60,14">रुद्रो जेनि कपाटपांनं भिष्याई न पावंत</l>
            <l xml:id="GopS60,14">सूर्यो जेनि भवंति गगनौ तस्मात न टलंति बिधि बिसाषा भावनी क्रंमरेषा</l>
            <l xml:id="GopS60,15">पत्रंनईवजदाकरीरंबिटपे बसंतस्य किं दूषिणं</l>
            <l xml:id="GopS60,15">नौलूकेपीय लोकि जे जदिसि दिवा सूरजस्य क्यं दूषिणं</l>
            <l xml:id="GopS60,15">बरिषा नईव पतंति चात्रिग मुषे मेघस्य किं दूषिणं</l>
            <l xml:id="GopS60,15">जादि न लिषते बिधनां लिलाटपटले तनमार्जात कहि षिमां</l>
            <l xml:id="GopS60,16">भूतातरांमोगिण तातबसिष्टो सूर्यादिदेव गहण केतलगनऊ च</l>
            <l xml:id="GopS60,16">सुष न भवंतिमेक सीता कर्म सबली को सम्रथ:</l>
            <l xml:id="GopS60,17">उगवंति जदि भांण पछिमादिसायं</l>
            <l xml:id="GopS60,17">बिगसंति जदि प्रमपर्बतअग्रे सिलायं</l>
            <l xml:id="GopS60,17">प्रचलंति जदि मेर सीतताया बहनीं</l>
            <l xml:id="GopS60,17">न टलंति बिधि बिसाषा भांवनीं कर्मरेषा</l>
            <l xml:id="GopS60,18">तारा चंद बिभूति मेद समिता गंगा कूपो उदिकं सिंघो जंबुका</l>
            <l xml:id="GopS60,18">अस्व षरसमिता किस्तूरी निलजा उंट उगजा</l>
            <l xml:id="GopS60,18">मूरिषो पंडिता साधु चोर समंनिता</l>
            <l xml:id="GopS60,18">एते जस्य न जांनांमि सो देस दूरंगता</l>
            <l xml:id="GopS60,19">कुलस्यहींनं नग्नोसि बाला नैंन मृग रूप दीसंति बिकराला</l>
            <l xml:id="GopS60,19">झलकंत पदमनांगस्य बेनीं कतो आगतोसि लजा बिहूंनीं</l>
            <l xml:id="GopS60,20">नग्नस्य काष्टं नग्नस्य रिषि नग्नस्य जीव जलचरा</l>
            <l xml:id="GopS60,20">अजहूं काचस्य हो मूरिष नरा नहीं प्रसिधि जोगेस्वरा</l>
            <l xml:id="GopS60,21">धन्यस्य पुत्री कुलवंती नारी धनस्य तूं पतिभ्रता</l>
            <l xml:id="GopS60,21">धनस्य देसस्य देवी अहं उपदेस मूरिष जोगी</l>
          <lg>
          <lg type="[C]">    
            <l xml:id="GopS60,7.0">बरु वा बिपत्यौ क्यौं न रही</l>
            <l xml:id="GopS60,7.0">जितहीं हूं चितवत हरि तुमकूं देषत तहीं तहीं</l>
            <l xml:id="GopS60,7.1">ग्रिह अरु बन आंगन हीं आगैं रहते जही तहीं</l>
            <l xml:id="GopS60,7.1">अपनौं दरस दींन कैं कारंनि फिरते संग संगहीं</l>
            <l xml:id="GopS60,7.2">जब जब संकट पर्यौ क्रिपानिधि सुमिरे तब तब हीं</l>
            <l xml:id="GopS60,7.2">राषि लिये पंछी गोलक ज्यूं सत्रुन ते सबहीं</l>
            <l xml:id="GopS60,7.3">क्रिपासिंध की क्रिपा एक मुष कसैं परति कही</l>
            <l xml:id="GopS60,7.3">सूर कहा सुष संपति कीजै जहां जगनाथ नहीं</l>
            <l xml:id="GopS60,8.0">पीव तैं अपनें काज संवारे</l>
            <l xml:id="GopS60,8.0">कोई दुष्ट दींन कूं मारंन सोई गहि तैं मारे |टेक |</l>
            <l xml:id="GopS60,8.1">मेर समांन ताप तनि ब्यापै सहजैं हीं सब टारे</l>
            <l xml:id="GopS60,8.1">संतनि कौ सुषदाई माधौ बिन पावक फंध जारे</l>
            <l xml:id="GopS60,8.2">तुम्ह थैं होइ सबै बिधि संम्रथ आगम सबै बिचारे</l>
            <l xml:id="GopS60,8.2">संत उबारि दुष्ट दुष दीनौं अंध कूप मैं डारे</l>
            <l xml:id="GopS60,8.3">ऐसौ है सिरि षसम हमारे तुम जीते षल हारे</l>
            <l xml:id="GopS60,8.3">दादू सूं ऐसैं निर बहिये प्रेम प्रीति पीव प्यारे</l>
            <l xml:id="GopS60,9.0">एह्वौं एक तूं रांम जी नाम रूंडूं ताहरा नांम बिनां बीजौं सबहि कूडूं |टेक |</l>
            <l xml:id="GopS60,9.1">तुम्ह बिनां अवर कोई कलिमां नहीं सुमिरतां संतनैं साद आपै</l>
            <l xml:id="GopS60,9.1">क्रम कीधां कोटि छोडवै बाधौ नांम लेतां षिणंत हियैं कापै</l>
            <l xml:id="GopS60,9.2">संत नैं सांकडौ दुष्ट पीडा करै वा हैरैं वह लौ बेगि आवै</l>
            <l xml:id="GopS60,9.2">पाप नां पुंज परहां करी लीधौं भांजिया भै भ्रम जोनि नावै</l>
            <l xml:id="GopS60,9.3">साध नैं दुहेलैं तिहां तूं आकुलौ माहरौ माहरौ करी नैं धाये</l>
            <l xml:id="GopS60,9.3">दुष्ट नैं मारिबा संत नैं तारिबा प्रगट थावा तिहां आप जाए</l>
            <l xml:id="GopS60,9.4">नांम लेतां षिण नाथ तैं एकलैं कोटि नां क्रम नां छेद कीधां</l>
            <l xml:id="GopS60,9.4">कहै दादू हिवैं तुम बिनां को नहीं साषि बोलैं जे सरण लीधा</l>
            <l xml:id="GopS60,10.0">जै जै जै जगदीस तूं तूं संम्रथ सांईं</l>
            <l xml:id="GopS60,10.0">सकल भवन भांनैं घडै दूजा को नांहीं |टेक |</l>
            <l xml:id="GopS60,10.1">काल मींच करुणां करै जंम किंकर माया</l>
            <l xml:id="GopS60,10.1">महाजोध बलिवंत बली भै कंपै राया</l>
            <l xml:id="GopS60,10.2">जुह्रा मरण तुम्ह थैं डरै मन कूं भै भारी</l>
            <l xml:id="GopS60,10.2">कांम दल न करुणा मई तूं देव मुरारी</l>
            <l xml:id="GopS60,10.3">सब कंपैं करतार थैं भव बंधन पासा</l>
            <l xml:id="GopS60,10.3">अरि रिप भंजन भै गता सब बिघन बिनासा</l>
            <l xml:id="GopS60,10.4">सिर ऊपरि सांईं षडा सोई हम मांहीं</l>
            <l xml:id="GopS60,10.4">दादू सेवग रांम का निरभै न डरांहीं</l>
            <l xml:id="GopS60,11.0">रे तात जाकैं हैं हरि कौ बर ता कैंधौ कौंन कौ डर</l>
            <l xml:id="GopS60,11.0">का का जीय संका कीजै को है रे ऐसौ अवर</l>
            <l xml:id="GopS60,11.1">सबहीं सबके नाथ जीवनि है जाकैं हाथ</l>
            <l xml:id="GopS60,11.1">अजर अमर अज अजित अकथ रे सुरिद संतनि साथ</l>
            <l xml:id="GopS60,11.2">सरनाई सदा संम्रथ बदत बेद बिरद बिदुष गावत गाथ</l>
            <l xml:id="GopS60,11.2">और देषि जाकी रीति सकल चलत नींति</l>
            <l xml:id="GopS60,11.3">अपनीं अपनीं गति चक्रित रहते रे रवि न तपत अति</l>
            <l xml:id="GopS60,11.3">बाय न तजत गति डोलत सेस सीस स्यंघ न बहत अति</l>
            <l xml:id="GopS60,11.4">जन कूं तारणहार भवजल उतारण पार अनाथ कूं अभय करु इहांई बसतरे</l>
            <l xml:id="GopS60,11.4">प्रगट सूर के स्वांमीं अषिल अंतरजांमीं अस्वर अबुध अंध अंध अति हीं कस तरे</l>
            <l xml:id="GopS60,12.0">काहि डरै जाकै रांम धंनीं</l>
            <l xml:id="GopS60,12.0">स्यौ संकर नारद मुनि ब्रह्मा संतन कै मुषि साषि सुनीं</l>
            <l xml:id="GopS60,12.1">भूत दैंत जोगनीं जहां लैं बीर बिकट बेताल फनीं</l>
            <l xml:id="GopS60,12.1">करि न सकै को नैंन तरा रे जाकी हरि सूं बात बनीं</l>
            <l xml:id="GopS60,12.2">जन की रासि न थावर ब्यापै राह रंक नी तोरि अनीं</l>
            <l xml:id="GopS60,12.2">रषवाली कूं अलष निरंजन नापा न्रिभै नांव भनीं</l>
          <lg>
          <lg type="[Ś]">  
            <l xml:id="GopS60,22">दादू अंग न षैंचिये कहि संमझांऊं तोहि</l>
            <l xml:id="GopS60,22">मोहि भरोसा रांम का बंका बाल न होई</l>
            <l xml:id="GopS60,23">अबिनासी कै आसिरै अजरांवर की ओट</l>
            <l xml:id="GopS60,23">दादू सरणैं साच कै कदे न लागै चोट</l>
            <l xml:id="GopS60,24">जे जन राषे रांम जी अपनैं अंगि लगाइ</l>
            <l xml:id="GopS60,24">दादू कुछ ब्यापै नहीं ज कोटि काल झषि जाइ</l>
            <l xml:id="GopS60,25">दादू मारग मिहर का सुषी सहज सूं जाइ</l>
            <l xml:id="GopS60,25">भौसागर थैं काढि करि आपणें लिये बुलाइ</l>
            <l xml:id="GopS60,26">मींरां मुझ सूं मिहरि करि सिर परि दीया हाथ</l>
            <l xml:id="GopS60,26">दादू कलिजुग क्या करै सांई मेरा साथ</l>
            <l xml:id="GopS60,27">दादू महाजोध मोटा बली सो सदा हमारी भीर</l>
            <l xml:id="GopS60,27">सब जग बैरी क्या करै जहां तहां रिणधीर</l>
            <l xml:id="GopS60,28">दादू कांधे सबल के न्रिबाहै गावोर</l>
            <l xml:id="GopS60,28">आसंनि अपनैं ले चल्या दादू निहचल ठौर</l>
            <l xml:id="GopS60,29">कबीर भगत भरोसै अपनैं नीधक नींची दीठि</l>
            <l xml:id="GopS60,29">तिनकूं कर्म न लागिसी रांम ठकोरी पीठि</l>
            <l xml:id="GopS60,30">दादू जिन कूं सांईं पधरा तिनकूं बंका नांहीं कोइ</l>
            <l xml:id="GopS60,30">सब जग रूठा क्या करै राषनहारा सोइ</l>
            <l xml:id="GopS60,31">तरवारै तिहि काटई नतौ बषाई साप</l>
            <l xml:id="GopS60,31">तब बैरी कहु कहा करै जब राषै हरि आप</l>
            <l xml:id="GopS60,32">राषणहारा रांम है सिर ऊपरि मेरे</l>
            <l xml:id="GopS60,32">दादू केते पचि गए बैरी बहुतेरे</l>
            <l xml:id="GopS60,33">दादू साचा साहिब सिर उपरैं तती न लागै बाव</l>
            <l xml:id="GopS60,33">चरन कवल की छाया रहैं कीयै बहुत पसाव</l>
            <l xml:id="GopS60,34">दादू कहै जे तूं राषै सांईया तौ मारि न सकै कोई</l>
            <l xml:id="GopS60,34">बाल न बंका करि सकै जे जग बैरी होइ</l>
            <l xml:id="GopS60,35">दादू राषनहारा राषै तिस कै कौंन मारै</l>
            <l xml:id="GopS60,35">उसै कौंन डबोवै जिसै साई तारै</l>
            <l xml:id="GopS60,35">कहै दादू सो कबहूं न हारै जे जन सांईं संभारै</l>
            <l xml:id="GopS60,36">अंमर बिसंभर ऊपरैं निहचौ राषी रांण</l>
            <l xml:id="GopS60,36">धर बलिसी रहसी धरंम षसि जासी षुरसांण</l>
            <l xml:id="GopS60,37">न्रिभै बैठा रांम जपि कबहूं काल न षाइ</l>
            <l xml:id="GopS60,37">जब दादू कुंजरि चढै तब सुनहां झषि जाइ</l>
            <l xml:id="GopS60,38">कबीर तूं काहे डरै सिर परि हरि का हाथ</l>
            <l xml:id="GopS60,38">हस्ती चढि करि डोलिये कूकर भुसौ जु लाष</l>
            <l xml:id="GopS60,39">कायर कूकर कोटि मिलि भूंकैं अरु भागै</l>
            <l xml:id="GopS60,39">दादू गरवा गुरमुषी हस्ती नहीं लागै</l>
          <lg>
          <lg type="[C]">   
            <l xml:id="GopS60,13.0">निरभै नांव निरंजन लीजै इन लोकनि का भै नहीं कीजै |टेक |</l>
            <l xml:id="GopS60,13.1">सेवग सूर संक नहीं मांनैं रांनां राव रंक करि जांनैं</l>
            <l xml:id="GopS60,13.2">नांव निसंक मगन मतिवाला रांम रसांइन पीवै पियाला</l>
            <l xml:id="GopS60,13.3">सहजैं सदा रांम रंगि राता पूर्न ब्रह्म प्रेम रसि माता</l>
            <l xml:id="GopS60,13.4">हरि बलिवंत सकल सिरि गाजै दादू सेवग कैसैं भाजै</l>
          </lg>
          <lg type="[Ś]">   
            <l xml:id="GopS60,40">दादू कहै बलि तुम्हारै बाप जी गिणत न रांणां राव</l>
            <l xml:id="GopS60,40">मीर मलिक परधांन पति तुम्ह बिन सबहीं बाव</l>
            <l xml:id="GopS60,41">दादू का बल कहा पतंग का जलत न लागै बार</l>
            <l xml:id="GopS60,41">बल तौ हरि बलिवंत का जीवहि जिहि आधार</l>
           </lg>
          <lg type="[C]">    
            <l xml:id="GopS60,14.0">अब मोहि रांम भरोसौ तेरौ और कूंन कौ करौं निहोरौ</l>
            <l xml:id="GopS60,14.1">जाकै रांम सारिषा साहिब भाई सो क्यूं अनत पुकारण जाई</l>
            <l xml:id="GopS60,14.2">जा सिरि तीनि लोक कौ भारा सो क्यूं न करै जन की प्रतिपारा</l>
            <l xml:id="GopS60,14.3">कहै कबीर सेवो बनवारी सींचौ पेड पीवैं सब डारी</l>
            <l xml:id="GopS60,15.0">मैं गुलांम मोहि बेचि गुसांई तन मन धंन मेरा रांम जी कै तांई</l>
            <l xml:id="GopS60,15.1">आंणि कबीरा हाटि उतारा सोई गाहक सोई बेचणहारा</l>
            <l xml:id="GopS60,15.2">बेचै रांम तो राषैगा कौंण राषैगा रांम तौ बेचैगा कौंण</l>
            <l xml:id="GopS60,15.3">कहै कबीर मैं तन मन वार्या अपनां साहिब छिन न बिसार्या</l>
            <l xml:id="GopS60,16.0">रांम रमत सब जरि किनि जाइ काकौ जरै कौंन पछिताइ</l>
            <l xml:id="GopS60,16.1">काकौ जरै कौंन कै हांनि नट बिधि षेलै सारंगप्रांनि</l>
            <l xml:id="GopS60,16.2">आपहि पावक आपहि पवनां जारैगौ रांम तौ राषैगौ कवनां</l>
            <l xml:id="GopS60,16.3">कहै कबीर द्वै अषिर भाषि ह्वैगा रांम तौ लेगा राषि</l>
            <l xml:id="GopS60,17.0">जो हम पढिहि सो तुमहि पढौ रे</l>
            <l xml:id="GopS60,17.0">सुणौं सषा मन बचन मुगध तुम गज तजि षर न चढौ रे</l>
            <l xml:id="GopS60,17.1">मेरौ कह्यौ कूड काइर तुम्ह चित धरि कांनि करौ रे</l>
            <l xml:id="GopS60,17.1">रांम नांम आंनद अभै पद लिषि करि त्रास हरौ रे</l>
            <l xml:id="GopS60,17.2">जल थल सयल सुमेर सकल बिधि पावक हूं न जरौ रे</l>
            <l xml:id="GopS60,17.2">सुमिरि सषा ब्रह्मंडधणीं तुम्ह दूजै कांइ डरौ रे</l>
            <l xml:id="GopS60,17.3">जे कुछ है तन मन की च्यंता सकल उतारि धरौ रे</l>
            <l xml:id="GopS60,17.3">माधौदास हाथि हरि कैं म्रित्यु बीचि कौंन कै मरौ रे</l>
          </lg>
      </div>
    </body>
  </text>
</TEI>
