<TEI xmlns="http://www.tei-c.org/ns/1.0">
  <text>
    <body>
      <div>
        <head>चौथौ अंग चिंतांवणी कौ</head>
          <div>
           <head>राग गौडी</head>
            <lg type="[C]">
              <l xml:id="GopS111,1.0">कैसैं जीविये रे साईं संग न पास</l>
              <l xml:id="GopS111,1.0">चंचल मन निहचल नहीं निसदिन फिरै उदास |टेक</l>
              <l xml:id="GopS111,1.1">नेह नहीं रे रांम का प्रीति नहीं प्रकास</l>
              <l xml:id="GopS111,1.1">साहिब कौ सुमिरन नहीं करै मिलन की आस</l>
              <l xml:id="GopS111,1.2">जिस देषें तूं फूलिया रे पांणीं पिंड बंधांणां मास</l>
              <l xml:id="GopS111,1.2">सोभी जलि बलि जाइगा झूठा भोग बिलास</l>
              <l xml:id="GopS111,1.3">तौजी ये मैं जीवणां सुमिरण सासैं सास</l>
              <l xml:id="GopS111,1.3">दादू प्रगट पीव मिलै तौ अंतरि होइ उजास</l>
              <l xml:id="GopS111,2.0">अवधू बैठा का गति नांहीं रे</l>
              <l xml:id="GopS111,2.0">भजन बिमुष मति जांणैं छूटण पसरि सोवै घर मांहीं |टेक</l>
              <l xml:id="GopS111,2.1">चली जमाति साथ के आगैं तूं कांइ पाछैं धीरा</l>
              <l xml:id="GopS111,2.1">बिन रघुनाथ नहीं को तेरौ और सहाई भीरा</l>
              <l xml:id="GopS111,2.2">जिन सूं प्रीति करै माधौ तजि तिन मैं कहि को तेरा</l>
              <l xml:id="GopS111,2.2">जोगी बेटा कदे न ऊंघै जाका बाट बसेरा</l>
              <l xml:id="GopS111,2.3">जब लग सुष चाहै देही का तब लग सातौं काची</l>
              <l xml:id="GopS111,2.3">आइस ऊठि न देषै घर मैं रांम चरण निधि साची</l>
              <l xml:id="GopS111,2.4">नौ घर मांगि कुरकटी धायौ इनहीं सूं रुचि मांनीं</l>
              <l xml:id="GopS111,2.4">कहै हरदास चलै जौ दसवैं तौ सति महिमां जांनीं</l>
              <l xml:id="GopS111,3.0">अवधू सूतां कौ धंन छीजै रे</l>
              <l xml:id="GopS111,3.0">नींद करै मति बैठौ राषी चोर चहूं घां लीजै |टेक</l>
              <l xml:id="GopS111,3.1">राषण मतै सु रांम न भूलै भूलै तौ बित हारै</l>
              <l xml:id="GopS111,3.1">इहि औसरि जे चूकौ अब कै तौ जांमैं मरै झष मारै</l>
              <l xml:id="GopS111,3.2">ऊंघि ऊंघि यौंहीं जग षींणां |जागि न किनहीं ज%रूया</l>
              <l xml:id="GopS111,3.2">घर भूला बाहरि सब ढूंढै आपा पर मैं ष%रूया</l>
              <l xml:id="GopS111,3.3">मुहर पदारथ हीरा मोती हरि भजि गांठि संभालै</l>
              <l xml:id="GopS111,3.3">कहै हरदास काल का डर की मांणस मींच जु टालै</l>
              <l xml:id="GopS111,4.0">अवधू नर नर वै सब जासी रे</l>
              <l xml:id="GopS111,4.0">रांम भजन बिन भारी होसी हारि गयां की हासी |टेक</l>
              <l xml:id="GopS111,4.1">चूकौ दाव चपल मति बिचरी चेतनि चौपडि फाटी</l>
              <l xml:id="GopS111,4.1">सारी संमझि चरन नहीं दींन्हां बिषम बुरी सब घाटी</l>
              <l xml:id="GopS111,4.2">जूवा षेलि जुगति जे जांणैं तौ बिबिधि बिगूचणि टालै</l>
              <l xml:id="GopS111,4.2">मांगीं मूंठि ढलणि बिण ढांढौ गरिभ पडयौ पसु गालै</l>
              <l xml:id="GopS111,4.3">कहै हरदास कठिन क्यूं कटिसें कुबुधि कर्म कुल पासा</l>
              <l xml:id="GopS111,4.3">रटतौ रहै एक रसि रातौ कोई देषैगौ दास तमासा</l>
            </lg>  
            </div>
            <div>
            <head>राग आसावरी</head>
            <lg type="[unknown]">   
              <l xml:id="GopS111,5.0">मन रे सोवत रैंनि बिहांनीं तैं अजहूं जात न जांनीं |टेक</l>
              <l xml:id="GopS111,5.1">बीती रैंनि बहुरि नहीं आवै जीव जागि जिनि सोवै</l>
              <l xml:id="GopS111,5.1">चारयौं दिसा चोर घरि लागे जागि देषि क्या होवै</l>
              <l xml:id="GopS111,5.2">भोर भयैं पछितांवण लागा मांहि महल कछु नांहीं</l>
              <l xml:id="GopS111,5.2">जब जाइ काल कया कर लागा तब सोंधै घर मांहीं</l>
              <l xml:id="GopS111,5.3">जागि जतन करि राषौ सोई तब तनि तत न जाई</l>
              <l xml:id="GopS111,5.3">चेतनि पहरै चेतत नांहीं कहि दादू संमझाई</l>
            </lg>  
            </div>
            <div>
            <head>राग केदारौ</head>
            <lg type="[unknown]">    
              <l xml:id="GopS111,6.0">सजनीं रजनीं घटती जाइ</l>
              <l xml:id="GopS111,6.0">पल पल छीजै अवधि दिन आवै अपनौं लाल मनाइ |टेक</l>
              <l xml:id="GopS111,6.1">अतिगति नींद कहा सुषि सोवै यहु औसर चलि जाइ</l>
              <l xml:id="GopS111,6.1">यहु तन बिछुरें बहुरि कहां पावै फिरि पीछैं पछिताइ</l>
              <l xml:id="GopS111,6.2">प्रांनपति जागै सुंदरि क्यूं सोवै उठि आतुर गहि पाइ</l>
              <l xml:id="GopS111,6.2">कोमल बचन करुणां करि आगैं नष सष रहु लपटाइ</l>
              <l xml:id="GopS111,6.3">सषी सुहाग सेज सुष पावै प्रीतम प्रेम बढाइ</l>
              <l xml:id="GopS111,6.3">दादू भागि बडे पीव पावै सकल सिरोमनि राइ</l>
            </lg>  
            </div>
            <div>
            <head>राग मारू</head>
            <lg type="[unknown]"> 
              <l xml:id="GopS111,7.0">जागि रे किस नींदडी सूता</l>
              <l xml:id="GopS111,7.0">रैंनि बिहाई सब गई दिन आइ पहूंता |टेक</l>
              <l xml:id="GopS111,7.1">सो क्यूं सोवै नींदडी जिस मरणां होवै रे</l>
              <l xml:id="GopS111,7.1">जौरा बैरी जागणां जीय तूं क्यूं सोवै</l>
              <l xml:id="GopS111,7.2">जिस के सिर परिजम षडा सर सांधें मारै रे</l>
              <l xml:id="GopS111,7.2">सो क्यूं सोवै नींदडी कहि क्यूं न पुकारै रे</l>
              <l xml:id="GopS111,7.3">दिन प्रति निसकाल झंपै जीव न जागै रे</l>
              <l xml:id="GopS111,7.3">दादू सूता नींदडी उस अंगि न लागै रे</l>
              <l xml:id="GopS111,8.0">जागि रे सब रैंनि बिहांनीं जाइ जनम अंजुरी कौ पांनीं |टेक</l>
              <l xml:id="GopS111,8.1">घडी घडी घडियाल बजाबै जो दिन जाइसु बहुरि न आवै</l>
              <l xml:id="GopS111,8.2">सूरिज चंद कहैं संमझाइ दिन दिन आव घटंती जाइ</l>
              <l xml:id="GopS111,8.3">सरवर पांनीं तरवर छाया निसदिन काल गरासै काया</l>
              <l xml:id="GopS111,8.4">हंस बटाऊ प्रांन पयांनां दादू आतम रांम न जांनां</l>
            </lg>  
            </div>
            <div>
            <head>राग भैरू</head>
            <lg type="[unknown]"> 
              <l xml:id="GopS111,9.0">जागि रे जीव कहा भुलांनौं आगैं पीछैं जांनौं ही जांनौं |टेक</l>
              <l xml:id="GopS111,9.1">दिवस चारि कौ गोवलि बासौ तामैं तोहि क्यूं आवै हासौ</l>
              <l xml:id="GopS111,9.2">इहि भ्रंमि लागि कहा तूं सोवै काहे कूं जनम बादिहीं षोवै</l>
              <l xml:id="GopS111,9.3">कहा तूं सोचै बारंबारा रांम नांम जपि लेहु गंवारा</l>
              <l xml:id="GopS111,9.4">भणत नांमदेव चेति अयांनां औघट घाट अरु दूरि पयांनां</l>
              <l xml:id="GopS111,10.0">जपि रांम नांम मंत्रावला कलि जुग मरणां उतावला |टेक</l>
              <l xml:id="GopS111,10.1">दिवस गवायौ ग्रिह ब्यौहार राति ज आई अंधाकार</l>
              <l xml:id="GopS111,10.2">दूरि पयांनां औघट घाट क्यूं निसतरिबौ संग न साथ</l>
              <l xml:id="GopS111,10.3">भणत नांमदेव औघट तिरी अरधैं नांइ उबारै हरी</l>
            </div>  
            </lg>
            <lg type="[C]">
              <l xml:id="GopS111,11.0">जागि रे जीव जागि रै इब क्या सोवै जागि रे</l>
              <l xml:id="GopS111,11.0">चोर न कौ डर बहुत कहत हैं उठि उठि पहरै लागि रे</l>
              <l xml:id="GopS111,11.1">ररौ करि षोल ममौं करि बगतर ग्यांन रतन करि षाग रे</l>
              <l xml:id="GopS111,11.1">ऐसैं जौ अजराइल मारै मस्तकि आवै भाग रे</l>
              <l xml:id="GopS111,11.2">ऐसी जाग्णीं जै को जागै ता हरि देइ सुहाग रे</l>
              <l xml:id="GopS111,11.3">कहै कबीर जाग्यौ ही चहिये का ग्रिह का बैराग रे</l>
              <l xml:id="GopS111,12.0">जागहु रे नर सोवहु कहा जंम बटपारे रूंधे पहा</l>
              <l xml:id="GopS111,12.1">जागि चेति कछू करहु उपाइ मोदा बैरी है जंमराइ</l>
              <l xml:id="GopS111,12.2">सेत काग आए बन मांहि अजहूं रे नर चेतहु नांहि</l>
              <l xml:id="GopS111,12.3">कहै कबीर तबैं नर जागै जब जम के डंड मूंड महि लागै</l>
              <l xml:id="GopS111,13.0">जाग्यौ रे जन नींद नसाई चित चेत्यौ च्यंतामनि पाई</l>
              <l xml:id="GopS111,13.1">सोवत सोवत बहुत दिन बीते जन जाग्या तसकर गए रीते</l>
              <l xml:id="GopS111,13.2">जन जागे का ए सहिनांण बिष से लागैं बेद पुरांण</l>
              <l xml:id="GopS111,13.3">कहै कबीर अब सोऊं नांहि रांम रतन पाया घट मांहि</l>
              <l xml:id="GopS111,14.0">मन बनिजारा जागि न सोई लाहा कारनि मूल न षोई</l>
              <l xml:id="GopS111,14.1">लाहा देषि कहा गरबांनां गर्बन कीजै रे मूरिष अयांनां</l>
              <l xml:id="GopS111,14.2">जिनि धंन संच्या सो पछितांनां साथि चलि गए हम भीजांनां</l>
              <l xml:id="GopS111,14.3">निस अंधियारी जागहु बंदे छूटण लागे सबहीं संधे</l>
              <l xml:id="GopS111,14.4">किस का बंधू किस की जोई चल्या अकेला संगि न कोई</l>
              <l xml:id="GopS111,14.5">ढहि गए मंदिर टूटे बंसा सूके सरवर उडि गए हंसा</l>
              <l xml:id="GopS111,14.6">पंच पदारथ बरि हैं षेहा जरि बरि जाइगी कंचन देहा</l>
              <l xml:id="GopS111,14.7">कहत कबीर सुनहु रे लोई रांम नांम बिन और न कोई</l>
            </lg>  
            </div>
            <div>
            <head>राग बिलावल</head>
            <lg type="[unknown]">
              <l xml:id="GopS111,15.0">जागहु जियरा काहे सोवै सेइ करी मांतौ सुष होवै |टेक</l>
              <l xml:id="GopS111,15.1">जाथैं जीवनां सोतैं बिसारा पछिम जांनां पंथ न संवारा</l>
              <l xml:id="GopS111,15.1">मैं रे री करि बहुत भुलांनां अजहूं न चेतै दूरियांनां</l>
              <l xml:id="GopS111,15.2">सांई केरी सेवा नांहीं फिरि फिरि डूबे दरिया मांहीं</l>
              <l xml:id="GopS111,15.2">वोर न आवै पार न पावै थोरा जीवनां बहुत भुलावै</l>
              <l xml:id="GopS111,15.3">मूल न राष्या ला न लीया कौडी बदलै हीरा दीया</l>
              <l xml:id="GopS111,15.3">फिरि पछितांनां संबल नांहीं हारि चल्या क्यूं पावै सांईं</l>
              <l xml:id="GopS111,15.4">इब सुष कारनि फिर दुष पावै अजहूं न चेतै क्यूं डहकावै</l>
              <l xml:id="GopS111,15.4">दादू कहै सीष सुनि मेरी कहु करीम संभालि संवेरी</l>
              <l xml:id="GopS111,16.0">क्या तूं सोवै जागि दिवांनां झूठा सा जीवनां साच करि जांनां</l>
              <l xml:id="GopS111,16.1">जिनि जीव दीया सो रिजक अमडावै घट घट भीतरि रहट चलावै</l>
              <l xml:id="GopS111,16.1">करि बंदिगी छाडि मैं मेरा हिरदै करीम संभालि संवेरा</l>
              <l xml:id="GopS111,16.2">जो दिन आवै सो दुष मैं जाई कीजै कूच रह्यां सचु नांहीं</l>
              <l xml:id="GopS111,16.2">संग चल्या है हम भी चलनां दूरि गवन सिर ऊपरि मरनां</l>
              <l xml:id="GopS111,16.3">जो बोईये लुंनियेंगा सोई तामैं फेरफार कछू न होई</l>
              <l xml:id="GopS111,16.3">छाडि अंकूर भजनहु हरि चरणां ताका मिटै जनम अरु मणां"र्</l>
              <l xml:id="GopS111,16.4">आगैं पंथ षरा है झींणां षांडा धार जिसा है पैंनां</l>
              <l xml:id="GopS111,16.4">तिस ऊपरि है मारग तेरा पंथी पंथ संवारि संवे</l>
              <l xml:id="GopS111,16.5">क्या तैं षरच्या क्या तैं षाया चलि दरहाल दिवांनि बुलाया</l>
              <l xml:id="GopS111,16.5">साहिब तो पैं लेषा लेसी भीड पडें बंदे भरि भरि देसी</l>
              <l xml:id="GopS111,16.6">जनम सिरांनां कछू पंथ न संवारा सांझ परी चहुं दिसि अंधियारा</l>
              <l xml:id="GopS111,16.6">कहै रैदास अग्यांन दिवांनां अजहूं न चेतैं दुंनियां फंद षांनां</l>
            </lg>  
            </div>
            <div>
            <head>राग माली गौडी</head>
            <lg type="[unknown]">
              <l xml:id="GopS111,17.0">राग माली गौडी</l>
              <l xml:id="GopS111,17.0">दादू दास पुकारै रे सिरि काल तुम्हारै रे</l>
              <l xml:id="GopS111,17.0">सर सांधे मारै रे</l>
              <l xml:id="GopS111,17.1">जंम काल निवारीं रे मन मनासा मारीं रे</l>
              <l xml:id="GopS111,17.1">यहु जनम न हारी रे</l>
              <l xml:id="GopS111,17.2">सुष नींद न सोई रे अपनां दुष रोई रे</l>
              <l xml:id="GopS111,17.2">मन मूल न षोई रे</l>
              <l xml:id="GopS111,17.3">सिरि भार न लीजीं रे जिसका तिस दीजीं रे</l>
              <l xml:id="GopS111,17.3">इब ढील न कीजीं रे</l>
              <l xml:id="GopS111,17.4">यहु औसर तेरा रे पंथी जागि संवेरा रे</l>
              <l xml:id="GopS111,17.4">सब बाट बसेरा रे</l>
              <l xml:id="GopS111,17.5">सब तरवर छाया रे धन जोबन माया रे</l>
              <l xml:id="GopS111,17.5">यहु काची काया रे</l>
              <l xml:id="GopS111,17.6">इस भरम न भूलीं रे बाजा देषि न फूलीं रे</l>
              <l xml:id="GopS111,17.6">सुष सागर झूली रे</l>
              <l xml:id="GopS111,17.7">रस अंमृत पीजीं रे बिष का नांव न लीजीं रे</l>
              <l xml:id="GopS111,17.7">कह्या सु कीजीं रे</l>
              <l xml:id="GopS111,17.8">सब आतम जांणीं रे अपणां पीव छांणीं रे</l>
              <l xml:id="GopS111,17.8">यहु दादू बांणीं रे</l>
            </lg>  
            </div>
            <div>
            <head>राग भैरू</head>
            <lg type="[C]">
              <l xml:id="GopS111,18.0">भजि गोबिंद भूलि जिनि जाहु मनिषा जनम कौ एही लाहु</l>
              <l xml:id="GopS111,18.1">गुर सेवा करि भगति कमाई जौ तैं मनिषा देही पाई</l>
              <l xml:id="GopS111,18.1">या देही कूं लोचैं देवा सो देही करि हरि की सेवा</l>
              <l xml:id="GopS111,18.2">जब लग जुरा रोग नहीं आया जब लग काल ग्रसै नहीं काया</l>
              <l xml:id="GopS111,18.2">जब लग हींण पडै नहीं बांणीं तब लग भजि मन सारंगप्रांणीं</l>
              <l xml:id="GopS111,18.3">अब नहीं भजसि भजसि कब भाई आवैगा अंत भज्या नहीं जाई</l>
              <l xml:id="GopS111,18.3">जे कछ करै सोई तत सार फिरि पछितावोगे वार न पार</l>
              <l xml:id="GopS111,18.4">सेवग सो जो लागै सेवा तिनहीं पायौ निरंजन देवा</l>
              <l xml:id="GopS111,18.4">गुर मिलि तिन के षुले कपाट बहुरि न आवै जोनीं बाट</l>
              <l xml:id="GopS111,18.5">यहु तेरी औसर यहु तेरी बार घटहीं भीतरि सोचि बिचार</l>
              <l xml:id="GopS111,18.5">कहै कबीर जीति भावै हारि बहु बिधि कह्यौ पुकारि पुकारि</l>
              <l xml:id="GopS111,19.0">जपि गोबिंद बिसरि जिनि जाइ जनम सुफल करिये ल्यौ लाइ |टेक</l>
              <l xml:id="GopS111,19.1">हरि सुमिरन सूं हेत लगाइ भजन प्रेम जस गोबिंद गाइ</l>
              <l xml:id="GopS111,19.1">मनिषा देह मुकति का द्वारा रांम सुमिरि जग सिरजनहारा</l>
              <l xml:id="GopS111,19.2">जब लग बिषम ब्याधि नहीं आई जब लग काल काया नहीं षाइ</l>
              <l xml:id="GopS111,19.2">जब लग सबद पलटि नहीं जाई तब लग सेवा करि रांम राई</l>
              <l xml:id="GopS111,19.3">औसरि रांम कहसि नहीं लोई जनम गयौ तब कहै न कोई</l>
              <l xml:id="GopS111,19.3">जब लग जीवै तब लग सोई पीछैं फिरि पछितावा होई</l>
              <l xml:id="GopS111,19.4">सांईं सेवा सेवग लागै सोई पावै जे कोई जागै</l>
              <l xml:id="GopS111,19.4">गुर मुषि तिमर भ्रम सब भागै बहुरि न उलटै मारगि लागै</l>
              <l xml:id="GopS111,19.5">ऐसा औसर बहुरि न तेरा देषि बिचारि संमझि जीव मेरा</l>
              <l xml:id="GopS111,19.5">दादू हारि जीति जगि आया बहुत भांति कहि कहि संमझाया</l>
              <l xml:id="GopS111,20.0">चोषौ बणिज ब्यौपार करीजै रे</l>
              <l xml:id="GopS111,20.0">आई नैं दिवारि रे रांम जपिला हौ लीजै रे</l>
              <l xml:id="GopS111,20.1">जब लग देषौ हाट पसारा</l>
              <l xml:id="GopS111,20.1">उठिम न बांणियां रे करि लै बणिज संवारा रे</l>
              <l xml:id="GopS111,20.2">बेगे हो तुम्ह लाद लदांनां</l>
              <l xml:id="GopS111,20.2">औघट घाटा रे चलनां दूरि पयांनां रे</l>
              <l xml:id="GopS111,20.3">षरा न षोटा नांपरि षांनां लाहा कारंनि रे सब मूलहि रांनां रे</l>
              <l xml:id="GopS111,20.4">सकल दुनीं मैं लोभ पियारा मूलज राषै रे सोई बणिजारार</l>
              <l xml:id="GopS111,20.5">देस भलौ परि लोक बिरांनां जन द्वै चारि न रे पूछौ साध सयांनां रे</l>
              <l xml:id="GopS111,20.6">सायर तीर न वार न पार कहि संमझावै रे कबीर बणिजारा रे</l>
              <l xml:id="GopS111,21.0">नर देही बहुरि न पाईये</l>
              <l xml:id="GopS111,21.0">ताथैं हरषि हरषि गुण गाइये ताथैं सुमरि सनेही ध्याइए</l>
              <l xml:id="GopS111,21.1">जौ मन नहीं तजै बिकारा तौ कयूं तिरै भौपारा</l>
              <l xml:id="GopS111,21.1">जब मन छाडै कुटिलाई तब आइ मिलै रांमराई</l>
              <l xml:id="GopS111,21.2">ज्यूं जांमण त्यूं मरणां पछितावा कछू न करणां</l>
              <l xml:id="GopS111,21.2">जांणि मरै जे कोई तौ बहुरि न मरणां होई</l>
              <l xml:id="GopS111,21.3">गुर बचनां मंझि संमावै तब रांम नांम ल्यौ लावै</l>
              <l xml:id="GopS111,21.3">जब रांम नांम ल्यौ लागा तब भरम गया भौभागा</l>
              <l xml:id="GopS111,21.4">ससि हर सूरज आवा तब अनहद बेन बजावा</l>
              <l xml:id="GopS111,21.4">जब अनहद बाजा बाजै तब सांईं संगि बिराजै</l>
              <l xml:id="GopS111,21.5">हो हसंत जनन के संगी मन राचि रहौ हरि रंगी</l>
              <l xml:id="GopS111,21.5">धरौ चरन कवल बिसवासा ज्यूं होइ निरभै पद बासा</l>
              <l xml:id="GopS111,21.6">यहु काचा षेल न होई जन षरतर षेलै कोई</l>
              <l xml:id="GopS111,21.6">जब षरतर षेल मचावा तब गगन मंडल मठ छावा</l>
              <l xml:id="GopS111,21.7">चित चंचल निहिचल कीजै तब रांम रसांइन पीजै</l>
              <l xml:id="GopS111,21.7">जब रांम रसांइन पीया तब काल मिटया जन जीया</l>
              <l xml:id="GopS111,21.8">यौं दास कबीरा गावै ताथैं मन कूं मन समझावै</l>
              <l xml:id="GopS111,21.8">जब मनहीं मन संमझाया तब सतगुर मिलि सचु पाया</l>
            </lg>
            </div>
            <lg type="[Ś]">
              <l xml:id="GopS111,1">कबीर गुदरी बीषरी सौदा गया बिकाइ</l>
              <l xml:id="GopS111,1">षोटा बांध्या गांठडी अब कुछ लिया न जाइ</l>
            </lg>  
            <div>
            <head>राग केदारौ</head>
            <lg type="[unknown]">
              <l xml:id="GopS111,22.0">हरि कौ टांडौ लाद्यें जाइ रे मैं बणिजारा रांम का |टेक</l>
              <l xml:id="GopS111,22.1">औघट घाट घनें घनां रे निर्गुण बैल हमार</l>
              <l xml:id="GopS111,22.1">रांम नांम हम लादियौ ताथैं बिष लाद्यौ संसार रे</l>
              <l xml:id="GopS111,22.2">अनतहि धरती धन धरयौ रे अनतहि ढूंडण जाइ</l>
              <l xml:id="GopS111,22.2">अनत कौ धरयौ नहीं पाइये ताथैं चाल्यौ मूल गंवाइ रे</l>
              <l xml:id="GopS111,22.3">रैंणि गंवाई सोइ करि रे द्यौस गंवायौ षाइ</l>
              <l xml:id="GopS111,22.3">हीरा यहु तन षाइ करि कौडी कै बदलै जाइ रे</l>
              <l xml:id="GopS111,22.4">साध संगति पूजी भई रे बस्त लई निरमोल</l>
              <l xml:id="GopS111,22.4">सहज बल दिया लादि करि चहुं दिसि टांडौ मेल रे</l>
              <l xml:id="GopS111,22.5">जैसा रंग पतंग का रे तैसा यहु संसार</l>
              <l xml:id="GopS111,22.5">रमइया रंग मजीठ कौ ताथैं भणि रैदास बिचार रे</l>
            </lg>
            </div>
            <lg type="[C]">
              <l xml:id="GopS111,23.0">तब काहे भूलौ बणिजारे अब आयौ चाहै संगि हमारे</l>
              <l xml:id="GopS111,23.1">जब हम बनजी लैंग सुपारी तब तुम काहे बनिजी षारी</l>
              <l xml:id="GopS111,23.2">जब हम बनिजी प्रमल कस्तूरी तब तुम काहे बनिजी कूरी</l>
              <l xml:id="GopS111,23.3">अंम्रित छाडि हलाहल षाया लाभ लाभ करि मूल गंवाया</l>
              <l xml:id="GopS111,23.4">कहै कबीर हम बनिज्या सोई जाथै आवा गवन होई</l>
              <l xml:id="GopS111,24.0">मेरे ऐसे बनिज सौं कौंन काज मूल घटै सिरि बंधै ब्याज</l>
              <l xml:id="GopS111,24.1">नाइक एक बणिजा रे पांच बैल पचीस कौ संग साथ</l>
              <l xml:id="GopS111,24.1">नौ बहियां दस गूंनि आहि कसंनि बहतरि लागी ताहि</l>
              <l xml:id="GopS111,24.2">सात सूत मिलि बनिज कींन्ह करम पयादौ संगि लीन्ह</l>
              <l xml:id="GopS111,24.2">तीनि जगाती करत रारि चल्यौ है बनिज वाबन ज झारि</l>
              <l xml:id="GopS111,24.3">बनिज षुटांनौं पूंजी तूटि षाडू दह दिसि गयौ फूटि</l>
              <l xml:id="GopS111,24.3">कहै कबीर यहु जनम बादि सहज समांनौं रही लादि</l>
              <l xml:id="GopS111,25.0">आतमां रे लोभी बणिजारा हरि जी सूं बणिज करीजै रे</l>
              <l xml:id="GopS111,25.0">हरि की कथा साध की संगति मिलि चरणोदिक पीजै रे</l>
              <l xml:id="GopS111,25.1">नायण नांव बणिज नहीं जांण्यौं श्रीरंग कां इन रातौ रे</l>
              <l xml:id="GopS111,25.1">हाकत बैल जनम सब बीतौ लोभ मोह मदिमातौ रे</l>
              <l xml:id="GopS111,25.2">घणीं बार बणिज्यौ बनिजारा काच सरोवर काया रे</l>
              <l xml:id="GopS111,25.2">अब कै बणिज्यार तन पदारथ गुण गोबिंद का गाया रे</l>
              <l xml:id="GopS111,25.3">उबट बाट उमाहा मारग ते मारग परहरि ज्यौ रे</l>
              <l xml:id="GopS111,25.3">आगैं मिलैंहि चोर बटपाडा जंम किंकर सूं डरि ज्यौ रे</l>
              <l xml:id="GopS111,25.4">पंच बलद हरि कीरति लाद्या मन के मतै न चालै रे</l>
              <l xml:id="GopS111,25.4">आगैं मिलै गोपाल राइ दांणीं जिम मांगौ तिम आलै रे</l>
              <l xml:id="GopS111,25.5">बैकुंठां नैं मारगि माल्हतां सबल धणीं नौं टांडूं रे</l>
              <l xml:id="GopS111,25.5">परस कहै सब दांणीं पेल्या हरिनीं भगति न छाडूं रे</l>
              <l xml:id="GopS111,26.0">बुधि बणिजारडी हे टांडौ उतरयौ पैली पार</l>
              <l xml:id="GopS111,26.0">थारौ बिचिहीं नाइक षेलि गयौ टांडै भई अवार</l>
              <l xml:id="GopS111,26.1">रांमराइ की चौकी मेढयां दूंणौं लागै दांण</l>
              <l xml:id="GopS111,26.1">जंम राजा के आइ पहूंते अब क्यूं लाभै जांण</l>
              <l xml:id="GopS111,26.2">पांचूं सातौं दसौं पचीसूं सब बणिजारी साथ</l>
              <l xml:id="GopS111,26.2">बालदि सूं कारिज नहीं नाइक सेती हाथ</l>
              <l xml:id="GopS111,26.3">कांहीं बणिज्यौ कांसौ तांबौ कांहीं मैंण मजीठ</l>
              <l xml:id="GopS111,26.3">भुवनैं कंचन बनजियौ सांवां हूवा नीठ</l>
            </lg>
        </div>
      </body>
    </text>
  </TEI>
