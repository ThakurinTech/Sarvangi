<TEI xmlns="http://www.tei-c.org/ns/1.0">
  <text>
    <body>
      <div>
        <head>जीव सुरति की थिति बिश्रांम कौं अंग</head>
        <lg type ="[C]">
          <l xml:id="GopS83,1.0">संतौ धागा तूटा गगन बिनसि गया सबद जु कहां समाई</l>
          <l xml:id="GopS83,1.0">ए संसा मोहि निसदिन ब्यापै कोई न कहै संम काई</l>
          <l xml:id="GopS83,1.1">नहीं ब्रह्मंडि प्यंडि पुंनि नांहीं पंच तत भी नांहीं</l>
          <l xml:id="GopS83,1.1">इला प्यंगुला सुषमन नांहीं ए गुन कहां संमांहीं</l>
          <l xml:id="GopS83,1.2">नहीं ग्रिह द्वार कछू नहीं तहियां रचनहार पुनि नांहीं</l>
          <l xml:id="GopS83,1.2">जोवनहार अतीत सदा संगि ए गुन तहां समांहीं</l>
          <l xml:id="GopS83,1.3">तूटै बधै बधै पुनि तूटै जब तब होइ बिनासा</l>
          <l xml:id="GopS83,1.3">तब को ठाकुर इब को सेवग को का कैं बिसवासा</l>
          <l xml:id="GopS83,1.4">कहै कबीर यहु गगन बिनसै जौ धागा उनमांनं</l>
          <l xml:id="GopS83,1.4">सीषें सुनें कहें का होई जौ नहीं पदहि समांनं</l>
        </lg>
        <lg type ="[Ś]">
          <l xml:id="GopS83,1">ग्यांन निगम आगैं कथैं करैं अगम कूं दौर</l>
          <l xml:id="GopS83,1">मांहैं जोथी बासनां जीव रह्या तिहि ठौर</l>
          <l xml:id="GopS82,2">दादू अपनैं अपनैं घरि गये आपा अंगि बिचारि</l>
          <l xml:id="GopS82,2">सहकांमीं माया मिले निहिकांमीं ब्रह्म संभारि</l>
          <l xml:id="GopS82,3">इहां का उपनांइ हां बिलांनां बोलनहारा कहां समांनां</l>
          <l xml:id="GopS82,3">कहै नारांइण सुणि जन नांमां जहां सुरति तहां पुरवन कांम</l>
          <l xml:id="GopS82,4">कबीर संसा दूरि करि जांमण मरंण भरंम</l>
          <l xml:id="GopS82,4">पंच तत ततही मिले सुरति समांनां मन</l>
          <l xml:id="GopS82,5">दादू जागे कूं आया कहैं सूते कूं कहैं जाइ</l>
          <l xml:id="GopS82,5">आंवण जांणां झूठ है जहां का तहां समाइ</l>
          <l xml:id="GopS83,6">स्वांमीं मुवांहि प्रांण एकहां लुकैगे जीवत कहां निवासं</l>
          <l xml:id="GopS83,6">धूंधूकार अंधेरा सब घट तब कहां करै प्रकासं</l>
          <l xml:id="GopS83,7">अवधू घट फूटैं धुनि घटहि समांनीं जीव निरंतर बासं</l>
          <l xml:id="GopS83,7">धूंधूकार अंधेर अचेतहि संमझे प्यंड निवासं</l>
          <l xml:id="GopS82,8">जे कबहूं बिरहनि मरै तौ सुरति बिरहनीं होइ</l>
          <l xml:id="GopS82,8">दादू पीव पीव जीवता मुवां भी टेरै सोइ</l>
          <l xml:id="GopS82,9">पहली थासो अब भया अब सो आगैं होइ</l>
          <l xml:id="GopS82,9">दादू तीन्यूं ठौर की बिरला बूझैं कोइ</l>
          <l xml:id="GopS83,10">अगम अगोचर लषी न जाइ</l>
          <l xml:id="GopS83,10">जहां का सहज फिरि तहां समाइ</l>
          <l xml:id="GopS83,11">कर्म करौ कोई परसरांम कोई सुमिरौ हरि नांव</l>
          <l xml:id="GopS83,11">मारगि ताकै चालियै सोई आवै गांव</l>
          <l xml:id="GopS83,12">जैमल जिहि दिसि सनमुष जीव है देषैगा सोई</l>
          <l xml:id="GopS83,12">पूठि दिसा सूझै नहीं जांणैं सब कोई</l>
          <l xml:id="GopS83,13">प्रणवंत नापा चीन्हि ले आपा जोमति भ्यासी रे</l>
          <l xml:id="GopS83,13">जागत सोवत जहां कलपनां सो तहां जासी रे</l>
          <l xml:id="GopS82,14">दादू जिस की सुरति जहां रहै तिस का तहा बिश्रांम</l>
          <l xml:id="GopS82,14">भावै माया मोह मैं भावै आतम रांम</l>
          <l xml:id="GopS82,15">जहां मन राषैं जीवतां मरतां तिस घरि जाइ</l>
          <l xml:id="GopS82,15">दादू बासा प्रांण का जहां पहली रह्या समाइ</l>
          <l xml:id="GopS82,16">सांवनि हरिया देषिये मन चित ध्यांन लगाइ</l>
          <l xml:id="GopS82,16">दादू केते जुग गये तौभी हर्रया न जाइ</l>
          <l xml:id="GopS82,17">ग्वाल एक जंगल मैं मूवा गोरषनाथि जिवाया</l>
          <l xml:id="GopS82,17">मूल थिति मैं कंबल लाठी सोई सुरति मंगाया</l>
          <l xml:id="GopS82,18">जहां सुरति तहां जीव है जहां नांहीं तहां नांहि</l>
          <l xml:id="GopS82,18">गुण निर्गुण जहां राषिए दादू घर बन मांहि</l>
          <l xml:id="GopS82,19">जहां सुरति तहां जीव है आदि अंति अस्थांन</l>
          <l xml:id="GopS82,19">माया ब्रह्म जहां राषिये दादू तहां बिश्रांम</l>
          <l xml:id="GopS82,20">जहां सुर्ति तहां जीव है जीवण मरण जिस ठौर</l>
          <l xml:id="GopS82,20">बिष अंमृत तहां राषिये दादू नांहीं और</l>
          <l xml:id="GopS82,21">जहां सुरति तहां जीव है जहां जांणैं तहां जाइ</l>
          <l xml:id="GopS82,21">गंम अंगंम जहां राषिये दादू तहां समाइ</l>
          <l xml:id="GopS82,22">जागत जहां जहां मन रहै सोवत तहां तहां जाइ</l>
          <l xml:id="GopS82,22">दादू जे जे मनि बसै सोई सोई देषै आइ</l>
          <l xml:id="GopS82,23">जागत जगपति देषिये पूरण परमांनंद</l>
          <l xml:id="GopS82,23">सोवत भी साई मिलै दादू अति आनंद</l>
          <l xml:id="GopS82,24">दादू जे जे चिति बसै सोई सोई आवै चीति</l>
          <l xml:id="GopS82,24">बाहरि भीतरि देषिये ताही सेती प्रीति</l>
          <l xml:id="GopS83,25">बहुत हेत जिस बस्त सूं जागत महुक होइ</l>
          <l xml:id="GopS83,25">जगंनाथ तिहि सोवतां अरस परस मैं सोइ</l>
          <l xml:id="GopS83,26">हरि हित माया महुबती जागत सोवत मांणि</l>
          <l xml:id="GopS83,26">जीवत मरतां सो गती जगंनाथ सति जांणि</l>
          <l xml:id="GopS83,27">दादू सुपिनां तब लग देषिये जब लग चंचल होइ</l>
          <l xml:id="GopS83,27">जब निहचल लागा नांव सूं तब सुपिनां नांहीं कोइ</l>
          <l xml:id="GopS83,28">जागत जीव जंजाल मैं सोवत भरमैं सोइ</l>
          <l xml:id="GopS83,28">जगंनाथ थिर जागतां सोवत अस्थिर होइ</l>
          <l xml:id="GopS83,29">जब लग मन जागत भ्रंमैं तब लग सुपिनैं जाइ</l>
          <l xml:id="GopS83,29">जगंनाथ मन बसि करै सुपिनैं सहजि बिलाइ</l>
          <l xml:id="GopS83,30">पवन गवन फिरि बैसतां चितवनि बिसरै नांहि</l>
          <l xml:id="GopS83,30">जगंनाथ सुपिनां मिटै अघदार न दुष जांहि</l>
          <l xml:id="GopS83,31">सांहि मनोरथ मन करै जिस ठाहर रटि नांम</l>
          <l xml:id="GopS83,31">जगंनाथ धुनि ऊपजै प्रगटै आतम रांम</l>
        </lg>
      </div>
    </body>
  </text>
</TEI>
