<TEI xmlns="http://www.tei-c.org/ns/1.0">
  <text>
    <body>
      <div>
        <head>गुर गोविंद की महिमा कौं अंग</head>
        <lg type="[Ś]">
          <l xml:id="GopS2,1">दादू नमो नमो निरंजनं नमसकार गुरदेवतह</l>
          <l xml:id="GopS2,1">बंदनं सर्ब साधवा प्रणांमं पारंगतह</l>
          <l xml:id="GopS2,2">जे सव चंदा उगवैं सूरिज चढणि हजार</l>
          <l xml:id="GopS2,2">एते चांदिण नांनिका गुर बिन घोर अंधार</l>
          <l xml:id="GopS2,3">इक लष चंदा आंणि घरि सूरिज कोटि मिलाइ</l>
          <l xml:id="GopS2,3">दादू गुर गोबिंद बिन तौभी तिमर न जाइ</l>
          <l xml:id="GopS2,4">अनेक चंद उदै करै असंषि सूर प्रकास</l>
          <l xml:id="GopS2,4">एक निरंजन नांव बिन दादू नहीं उजास</l>
          <l xml:id="GopS2,5">ससि रूपी बसुधा करै रवि रूपी आकास</l>
          <l xml:id="GopS2,5">जैमल एक अगाध बिन नहीं तिमर का नास</l>
          <l xml:id="GopS2,6">कबीर चौसठि दीवा जोइ करि चौदह चंदा मांहि</l>
          <l xml:id="GopS2,6">तिहि घरि किसा कौ चांदिणौं जिहि घरि गोबिंद नांहि</l>
          <l xml:id="GopS2,7">कबीर निस अंधियारी कारणैं चौरासी लष चंद</l>
          <l xml:id="GopS2,7">अति आतुर उदै भई तउ द्रिष्टि नहीं मंद</l>
          <l xml:id="GopS2,8">लषि असमेद करै दिन भीतरि बसतर कंचन दांन</l>
          <l xml:id="GopS2,8">कोटिक गऊ उदिक नित दीजै हित ऊन पांवै ग्यांन</l>
          <l xml:id="GopS2,9">बनषंड रहै एका एकी घर करि बसै पताल</l>
          <l xml:id="GopS2,9">आपा काटि अगनि मुष होमैं तऊ न छोडै काल</l>
          <l xml:id="GopS2,10">आसण मांडहि बनि बनि हांटहि भावै दर्सन लेई</l>
          <l xml:id="GopS2,10">तूटै बंध षिसै तन काचा जै गुर गांठि न देई</l>
          <l xml:id="GopS2,11">गुर बिन गति गोबिंद की पावै नांहीं कोइ</l>
          <l xml:id="GopS2,11">अठसठि अर नव निरषि करि फिरि आवै सब लोइ</l>
          <l xml:id="GopS2,12">पंच अगनि धुव ऊंध मुष कुल त्यागै पष दोइ</l>
          <l xml:id="GopS2,12">जगंनाथ नहीं पाईये गुर बिन दुलंभ सोइ</l>
        </lg>
        <lg type="[C]">
          <l xml:id="GopS2,1.0">सति रांम सतगुर की सेवा पूजौ रांम निरंजन देवा</l>
          <l xml:id="GopS2,1.1">जल कै मंजनि जौ गति होई मींनां नितही न्हावै</l>
          <l xml:id="GopS2,1.1">जैसे मींना तैसे नरा फिरि फिरि जोनी आवै</l>
          <l xml:id="GopS2,1.2">मन मैं मैला तीरथि न्हावै तिनि बैकुंठ न जांनां</l>
          <l xml:id="GopS2,1.2">पाषंड करि करि जगत भुलांनां नांहि न रांम अयांनां</l>
          <l xml:id="GopS2,1.3">हिरदै कठोर मरै बांणारसि नरक न बंच्या जाई</l>
          <l xml:id="GopS2,1.3">हरि कौ दास मरै जे मगहर सेन्या सकल तिराई</l>
          <l xml:id="GopS2,1.4">पाव पुरांन वेद नहीं सुमृत तहां बसै निरकारा</l>
          <l xml:id="GopS2,1.4">कहै कबीर एकहीं ध्यांवो बावलिया संसारा</l>
        </lg>
        <lg type="[p]">
          <l xml:id="GopS2,13">प्रसिध मारग बहै गुहज्य बिरला लहै साध संगति तजि आंन ध्यावै</l>
          <l xml:id="GopS2,13">गुरू पूरा नहीं भ्रंमि भूले कहीं बहर षोजंत नहीं थांन पावै</l>
          <l xml:id="GopS2,14">दर्शन मता महीं मन परचा नहीं</l>
          <l xml:id="GopS2,14">भेष डर देषि नहीं काल जाई सबद साचा कहीं</l>
          <l xml:id="GopS2,15">प्यंड सीझै नहीं दिन दिन जुरा तन मीच षांई</l>
          <l xml:id="GopS2,15">जनम कोटि तपस्या करै देह उरधैं धरै</l>
          <l xml:id="GopS2,16">असष गऊ प्रब दांन दीजै कोटि तीरथ फिरै</l>
          <l xml:id="GopS2,16">कमल पूजा करै गुरू पूरा बिनां प्रांण षीजी</l>
          <l xml:id="GopS2,17">सीस करवत धरै कोटि झंपा मरै कोटि जग्य अस्वमेध कीजै</l>
          <l xml:id="GopS2,17">कोटि हेमं गलै बर्ग गाडू ढलै परम गुरू बिनां देह छीजै</l>
          <l xml:id="GopS2,18">असंष हसी धरै धरणि दांनं करै कोटि मेर हेम दांन दीजै</l>
          <l xml:id="GopS2,18">सर्ब लषिमीं धरै सर्ब धर्मे करै सिध गुरू बिनां जनम षीजै</l>
          <l xml:id="GopS2,19">कोटि निगमं पढै सर्ब मंत्रा रठै सब देवं घरि पुजि कीजै</l>
          <l xml:id="GopS2,19">सर्ब बिद्या धसी कोटि एकादसी ग्यांन गुरू बिनां आत्म छीजै</l>
          <l xml:id="GopS2,20">कोटि सेवा करै दलं तुलसी धरै कोटि आचार करि भोग लावै</l>
          <l xml:id="GopS2,20">जाइ बनषंड रहै मुनि ब्रतं गहै गुरू गोबिंद बिनां तन जावै</l>
          <l xml:id="GopS2,21">नित प्रति गीता रटै कोटि सास्त्रं पढै गुरू सेवा बहु भांति कीजै</l>
          <l xml:id="GopS2,21">अनेक कष्ट करै नष अगनी धरै सति गुरू बिनां बृथा कीजै</l>
          <l xml:id="GopS2,22">गाइत्री जाप्यं रटै अनेक कब्यं पढै कोटि तारंज जनेऊ लीजै</l>
          <l xml:id="GopS2,22">सनांन गंगा करै कोटि संझ्या धरै ब्रह्म भगती बिनां प्यंड छीजै</l>
          <l xml:id="GopS2,23">अनेक छापा धरै कोटि तिलक करै मंत्र माला लेई ध्यान मांडै</l>
          <l xml:id="GopS2,23">हंस बांनां गहै इसी धारा बहै ब्रह्म भगती बिनां नहीं काल छाडै</l>
          <l xml:id="GopS2,24">षडग धारा मरै अगनि सती करै गुरू बिनां नहीं मुकति पावै</l>
          <l xml:id="GopS2,24">अनेक पुंन्य जसै सर्ब तीरथ बसै ब्रह्म नांम बिनां काल षवै</l>
          <l xml:id="GopS2,25">अनेक करणीं रहै ज्यूं नभ तारा बहै पुनि चंदनां चंद बिनां न थावै</l>
          <l xml:id="GopS2,25">सर्ब आरंभ करै ज्यूं अनंत दीपक धरै सूरिज बिनां नहीं रैणि जावै</l>
          <l xml:id="GopS2,26">अनेक रोजा धरै बंग कलमां भरै अनंत बषत निवाज सारै</l>
          <l xml:id="GopS2,26">कोटि मंका करै सर्ब थांनं फिरै पीर पूरा बिनां जुरा मींच मारै</l>
          <l xml:id="GopS2,27">कतेब अनतैं पढै कुरांन सर्ब रटै आरबी पारसी पूरि साधै</l>
          <l xml:id="GopS2,27">मुसाफ अलिमां पढै नांम देसं चढै सिधात बुधी बिनां नहीं मन बाधै</l>
          <l xml:id="GopS2,28">नवाकार फासूं करै सील धरमैं धरै लैंचि सिर केस मुष चीर बांधै</l>
          <l xml:id="GopS2,28">एक ब्यंदं झरै अंनंत जीवं मरै पोसा अनेक कहा ब्रत साधै</l>
          <l xml:id="GopS2,29">अनेक तिथी करैं पचूसन कोटंर धरैं कथा अनेक बहु भांति कीजै</l>
          <l xml:id="GopS2,29">कोटि छंद पढै सहंस कृतं रटै ब्रह्म सेवा बिनां पुदगल छीजै</l>
          <l xml:id="GopS2,30">मन मुषी ग्यांन जहां सर्ब भूला तहां अकलि बिचार न गंमि सोधी</l>
          <l xml:id="GopS2,30">गुरू परष्या नहीं मन भरम्यां कहीं ग्यांन गुरू घरि परम बुधी</l>
          <l xml:id="GopS2,31">केई करम बाधी करैं द्रिष्टि नवली धरैं लंबि का उर्ध अभ्यास कीजै</l>
          <l xml:id="GopS2,31">केई पषाल मलं चरैं उषाल न्रिमल करैं ब्रह्म ग्यांनं बिनां कंध छाजै</l>
          <l xml:id="GopS2,32">रेचक पूरक करैं कूंभक त्राटक धरै केई नाद धुनि सुणि करि चित लावैं</l>
          <l xml:id="GopS2,32">केई करम चाकी करै अपांण उद्रं भरैं नाद अनहद बिनां थोथ जावैं</l>
          <l xml:id="GopS2,33">केई सूरज ध्यांनं धरैं सुंन्य झिलिमिलि करैं केई गदंत उडंत गोडक साधैं</l>
          <l xml:id="GopS2,33">केई द्रिष्टि अग्रे धरैं ध्यांन त्रिकुटी करैं ब्रह्म ध्यांन बिनां नहीं पंच बांधैं</l>
          <l xml:id="GopS2,34">अनाद प्याला करैं इष्ट मंत्रं धरै नाटिक चेटक अनंत कीधा</l>
          <l xml:id="GopS2,34">धात रसांइंणं कंद मूलायणं जोग बिनां नहीं प्यंड सीधा</l>
          <l xml:id="GopS2,35">बसि सीहा करै स्यंघ रूपं धरै भैरवं बीर मंत्र चलावै</l>
          <l xml:id="GopS2,35">मसांण सेवा करैं कपाल आसंण धरैं गुरू सबद बिनां नहीं जोगं पावै</l>
        </lg>
        <lg type="[loS]">
          <l xml:id="GopS2,36">द्वादस ब्रष बनारसी सेइये द्वादस द्वारिका जाइ रहै रे</l>
          <l xml:id="GopS2,36">द्वादस तीर्था और करैं सब द्वादस तप कैं देह दहै रे</l>
          <l xml:id="GopS2,37">द्वादस राजस जगि करैं बहु अंतकी बेर बैकुंठ लहै रे</l>
          <l xml:id="GopS2,37">पूजै न एक पलक सर भरि दादू दरिस गोपाल कहै रे</l>
          <l xml:id="GopS2,38">गुर समांन दाता नहीं गुर समांन नहीं देव</l>
          <l xml:id="GopS2,38">गुर क्रिपा थैं पाइयै मोहन अलष अभेव</l>
          <l xml:id="GopS2,39">गुर दाता गुर देवता गुर थैं बडा न कोइ</l>
          <l xml:id="GopS2,39">गुर परचै बैकुंठ मैं आपण दासावंत होइ</l>
          <l xml:id="GopS2,40">गुर पाद प्रसादेन बिभ्रां तोहि सदा सिव</l>
          <l xml:id="GopS2,40">गुरू आदि आदि अनाद्यंच गुरू त्रैलोक तारकं</l>
          <l xml:id="GopS2,41">गुरू ब्रह्मा गुरू बिष्नु गुरू देव महेस्वरं</l>
          <l xml:id="GopS2,41">गुरू एक पारब्रह्म तस्मै श्रीगुरवे नम:</l>
          <l xml:id="GopS2,42">गुरू राज प्रसादेन निसतरि तो हंसु दु:स्तरं</l>
          <l xml:id="GopS2,42">भव सागर मतिग: मनंज: गौपदं जथा</l>
          <l xml:id="GopS2,43">गुरू समो नहीं दातार धरणीं महीं गुरू समो नहीं देव सरणं</l>
          <l xml:id="GopS2,43">गुरू समो नहीं तीरथ करणीं कहीं गुरू समो नहीं पद चरणं</l>
          <l xml:id="GopS2,44">गुरू समो नहीं कल्यांण जांऊं जहीं गुरू समो नहीं मुकति धरमं</l>
          <l xml:id="GopS2,44">गुरू समो नहीं त्रिलोक थांनं महीं गुरू समो नहीं बैकुंठ परमं</l>
        </lg>
        <lg type="[K]">
          <l xml:id="GopS2,45">परम पद गुरदेव परम सो प्रांन प्रमांनं</l>
          <l xml:id="GopS2,45">परम पिता पर प्रांन परम सो मीत बषांनं</l>
          <l xml:id="GopS2,46">परम निधि दातार परम भंडार लुटावै</l>
          <l xml:id="GopS2,46">परम सुष दे सबनि परम सोभेद बतावै</l>
          <l xml:id="GopS2,47">परम सिधि षांनि नषिता परम मुकति मुकती करै</l>
          <l xml:id="GopS2,47">परम सुरीती ठौर पर गुरू रहम रजब भरै</l>
          <l xml:id="GopS2,48">मणि पन्यंग पत्री बिहंग उडहि गुटिका मुषि धारं</l>
          <l xml:id="GopS2,48">अति रहिति राव तुबी सुनाव पेषि पाषांण सुपारं</l>
          <l xml:id="GopS2,49">सिध सु बिचार पर प्यंड धार अचि रंज है रांनं</l>
          <l xml:id="GopS2,49">मुहरै सु ताग नहीं अगनि लाग दिब देत न पांनं</l>
          <l xml:id="GopS2,50">गुरदेव साथ दीजै सुनाथ यहु मांगत कां मष्टिका</l>
          <l xml:id="GopS2,50">रजब बंधति गुर ग्यांन मति कर बांवन जम लष्टिका</l>
          <l xml:id="GopS2,51">गुर कूं दीजै कहा पर्म निधि जिनतैं पाई</l>
          <l xml:id="GopS2,51">भाव भगति भल भीष गिरा गोरष जगाई</l>
          <l xml:id="GopS2,52">साच सील संतोष द्रिष्टि दीरघ दत दीनां</l>
          <l xml:id="GopS2,52">जीव जड्या जग मांहि काटि क्रम मुकता कीनां</l>
          <l xml:id="GopS2,53">सकल अंग सांई सहित कौंन मौज ऐसी करै</l>
          <l xml:id="GopS2,53">दादू दीनदयाल बिना रजब रीता को भरै</l>
          <l xml:id="GopS2,54">कनक भोमि सब करौं धरूं पारस के परबत</l>
          <l xml:id="GopS2,54">सायर नदी निवांन अमीं पीव न कूं सरबत</l>
          <l xml:id="GopS2,55">बृछ अठारह भार फलैं मुकताहल मोती</l>
          <l xml:id="GopS2,55">सीस सिंघासन दैनं वारनैं आतम जोती</l>
          <l xml:id="GopS2,56">गोपाल लाल मंदिर रचूं हीरे नगिन जारा व करि</l>
          <l xml:id="GopS2,56">गुर चरन भेट धरियै इती सुतु लैन एकहि नांव सरि</l>
          <l xml:id="GopS2,57">बैरागर मैं बिभौ अष्ट कुल पारस धरियें</l>
          <l xml:id="GopS2,57">कलपबृछ बनराइ फूल फल अंमर सु भरियैं</l>
          <l xml:id="GopS2,58">सपत समुंद हुं सुधा सोई सलिता सुत लावहुं</l>
          <l xml:id="GopS2,58">पीवन कौं सु पिउष कहीं मारगि गुर आंवहुं</l>
          <l xml:id="GopS2,59">नग्र पुरी वैकुंठ बिधि चांतामणि घर दरचिणें</l>
          <l xml:id="GopS2,59">रजब गुर पूजा सुजीव नांव सर भरि नांगिणें</l>
        </lg>
        <lg type="[Ś]">
          <l xml:id="GopS2,60">कबीर रांम नांम कै पटंतरै देबे कूं कुछ नांहि</l>
          <l xml:id="GopS2,60">क्या ले गुरू संतोषिये हौं सरही मन मांहि</l>
        </lg>
      </div>
    </body>
  </text>
</TEI>
