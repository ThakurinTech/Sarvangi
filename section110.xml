<TEI xmlns="http://www.tei-c.org/ns/1.0">
  <text>
    <body>
      <div>
        <head>तीसरौ अंग चिंतांवनी कौ</head>
        <lg>
          <lg type="[C]">
            <l xml:id="GopS110">राग अडांणौं</l>
            <l xml:id="GopS110,1.0">भाई रे यौं बिनसै संसारा कांम क्रोध अहंकारा |टेक |</l>
            <l xml:id="GopS110,1.1">लोभ मोह मैं मेरा मद मछर बहुतेरा |</l>
            <l xml:id="GopS110,1.2">आपा पर अभिमांनां केता गर्ब गुमांनां |</l>
            <l xml:id="GopS110,1.3">तीनि तिमर नहीं जांहीं पंचौं के गुन मांहीं |</l>
            <l xml:id="GopS110,1.4">आतम रांम न जांनां दादू जगत दिवांनां |</l>
          </lg>
          <lg type="[C]">
            <l xml:id="GopS110,2.0">राग गौडी</l>
            <l xml:id="GopS110,2.0">कौंन जनम कहां जाता है रांम छाडि कहा राता है |टेक |</l>
            <l xml:id="GopS110,2.1">मैं मैं मेरी इन सूं लागि स्वादि पंतंग न सूझै आगि |</l>
            <l xml:id="GopS110,2.2">बिषिया सूं रत गर्ब गुमांन कुजर कांम बंधे अभिमांन |</l>
            <l xml:id="GopS110,2.3">लोभ मोह मद माया फंध ज्यूं जल मींन न चेतै अंध |</l>
            <l xml:id="GopS110,2.4">दादू यहु तन यौंहीं जाइ रांम बिमुष मरि गए बिलाइ |</l>
          </lg>
          <lg type="[C]">
            <l xml:id="GopS110,3.0">ऐसा औसर बहुरि न आवै रांम मिलै पूरौ जन पावै |टेक |</l>
            <l xml:id="GopS110,3.1">जनम अनेक गया अरु आया की बेगारि न भाडा पाया |</l>
            <l xml:id="GopS110,3.2">भेष अनेक एक धूं कैसा नांनां रूप धरे नट जैसा |</l>
            <l xml:id="GopS110,3.3">दांन एक मांगूं कवलाकंत कबीरा के दुष हर न अनंत |</l>
          </lg>
          <lg type="[C]">
            <l xml:id="GopS110,4.0">ऐसा जनम अमोलिक भाई जामैं आइ मिलै रांमराई |टेक |</l>
            <l xml:id="GopS110,4.1">जामैं प्रांण प्रेम रस पीवै सदा सुहाग सेज सुष जीवै |</l>
            <l xml:id="GopS110,4.2">आतम आइ रांम सूं राती अषिल अंमर धंन पावै थाती |</l>
            <l xml:id="GopS110,4.3">प्रगट परसंन दरसंन पावै परम पुरिष मिलि मांहि समांवै |</l>
            <l xml:id="GopS110,4.4">ऐसा जनम नहीं नर पावै सो क्यूं दादू रतन गंवावै |</l>
          </lg>
          <lg type="[C]">
            <l xml:id="GopS110,1">साषी</l>
            <l xml:id="GopS110,1">रतन एक बहु मोल का नहीं ऐसा इहि लोइ |</l>
            <l xml:id="GopS110,1">किहि संजोगि करि पाइया सब थैं उतिम सोइ |</l>
            <l xml:id="GopS110,1">जतन करे नहीं राषिया मूरिष बैठा षोइ |</l>
            <l xml:id="GopS110,1">कंम बषती ता सारिषौ जगंनाथ नहीं कोइ |</l>
            <l xml:id="GopS110,2">जैसैं बिलु षोदत धनु फब्या पसुवा यहु निधि न जांणैं |</l>
            <l xml:id="GopS110,2">तातहि अधिका पसू देह कूं झूठ बषांणैं |</l>
            <l xml:id="GopS110,3">प्रिथीनाथ आंधा घट तेहु जिन पहि अणसमझे का बोल |</l>
            <l xml:id="GopS110,3">इह पसू हाथि मांणिक परे तौ क्या जांनहि मोल |</l>
            <l xml:id="GopS110,4">देही बिनां न धर्म देह बिणां न को बड दाता |</l>
            <l xml:id="GopS110,4">देही बिनां न धनुं देह बिण बंध न भ्राता |</l>
            <l xml:id="GopS110,5">देही बिणां न सिंगार हार कवनहि गलि मेलै |</l>
            <l xml:id="GopS110,5">देही बिणां न बंसु कवन घरि आंगनि षेलै |</l>
            <l xml:id="GopS110,6">देही बिणां न तप कवन कहियें सिंन्यासी |</l>
            <l xml:id="GopS110,6">देही बिणां न राज कवण पुर पटण बासी |</l>
            <l xml:id="GopS110,7">जबही जनम बगाइये मरै तौ पूरा रोज |</l>
            <l xml:id="GopS110,7">जिस देह धरयां बैकुंठ पद तिसका कांइ बिसार हु षोज |</l>
            <l xml:id="GopS110,8">या देही बिणां जप तप नहीं देही बिणां न ध्यांनं |</l>
            <l xml:id="GopS110,8">देह गयां सुणि पंडित कहौ हु कहां भगवांनं |</l>
            <l xml:id="GopS110,9">या नर देही नागा नहीं संमझे कूं कविलास |</l>
            <l xml:id="GopS110,9">तब लग डाव न चूकिये जब लग पंजर स्वास |</l>
          </lg>
          <lg type="[C]">
            <l xml:id="GopS110,5.0">राग बिलावल</l>
            <l xml:id="GopS110,5.0">बार बार तन नहीं बावरे काहे कूं बादि गंवावै रे |</l>
            <l xml:id="GopS110,5.0">बिनसत बार कछ नहीं लागै बहुरि कहां को पावै रे |टेक |</l>
            <l xml:id="GopS110,5.1">तेरे भाग बडे भाव धरि कीन्हां क्यूं करि चित्र बनावै रे |</l>
            <l xml:id="GopS110,5.1">सो तन लेइ बिषै मैं डारै कंचन छार मिलावै रे |</l>
            <l xml:id="GopS110,5.2">तूं मति जांणौं बहुरि पाइये अब कै जिनि डहिकावै रे |</l>
            <l xml:id="GopS110,5.2">तीनि लोक की पूंजी तेरे बनजि बेगि सो आवै रे |</l>
            <l xml:id="GopS110,5.3">जब लग घट मैं सास बास है तब लग काहे न धावै रे |</l>
            <l xml:id="GopS110,5.3">दादू तन धरि नांव न लीया सो प्रांनीं पछितावै रे |</l>
          </lg>
          <lg type="[C]">
            <l xml:id="GopS110,6.0">मूरिष चेति रे बहुरि न पावै मनिषा देह |</l>
            <l xml:id="GopS110,6.0">कांम क्रोध अरु लोभ मोह तजि रांम भजन करि लेह |</l>
            <l xml:id="GopS110,6.1">ऐसौ जनम अमोलिक तेरौ कौडी समि क्यूं हारै |</l>
            <l xml:id="GopS110,6.1">मरकट कूं माला पहराई तौरि कंठ तैं डारै |</l>
            <l xml:id="GopS110,6.2">बार बार नहीं ऐसा औसर रांम नांम चित लाइ |</l>
            <l xml:id="GopS110,6.2">निर्मल जल अंजुरी मैं जैसैं जनम अमोलिक जाइ |</l>
            <l xml:id="GopS110,6.3">सकल सिरोमनि मनिषा देही बांछै सुर नर देवा |</l>
            <l xml:id="GopS110,6.3">यहु दत आप क्रिपा करि दीन्हौं गरीबदास करि सेवा |</l>
          </lg>
          <lg type="[C]">
            <l xml:id="GopS110,7.0">राग आसावरी</l>
            <l xml:id="GopS110,7.0">हरि की कथा सुणि रे कर्महींणां कौंण औसर जाइ |</l>
            <l xml:id="GopS110,7.0">भर्म मार्ग छाडि भूंदू रसन रमि रघुराइ |टेक |</l>
            <l xml:id="GopS110,7.1">आप बिधनां उचित दीन्हां परषि नग नर देह |</l>
            <l xml:id="GopS110,7.1">सु प्रभू बासुरि रैंणि बांणीं सुफल करि किनि लेह |</l>
            <l xml:id="GopS110,7.2">चेति मुगध बिचारि मन मैं अपस अषरिम चाल |</l>
            <l xml:id="GopS110,7.2">सकल सिरोमणि सौंज सौंपी निपट कियौ निहाल |</l>
            <l xml:id="GopS110,7.3">सब लोक पालक पुहम पूरण सुरत्य स्यंध निधांन |</l>
            <l xml:id="GopS110,7.3">भजिसि निज बडभागि पायौ अंध तजि अभिमांन |</l>
            <l xml:id="GopS110,7.4">नैंन नासा समझि सासा श्रवण सिर कर पाव |</l>
            <l xml:id="GopS110,7.4">देषि कहै हरदास दुसरां ऐसा दुलंभ डाव |</l>
          </lg>
          <lg type="[Ś]">
            <l xml:id="GopS110,10">कबीर हरि की भगति करि तजि बिषिया रस चोज |</l>
            <l xml:id="GopS110,10">बार बार नहीं पाइये मनिष जनम की मौज |</l>
            <l xml:id="GopS110,11">कबीर मनिषा जनम दुलंभ है देह न बारंबार |</l>
            <l xml:id="GopS110,11">तरवर थैं फल झडि पडया बहुरि न लागै डार |</l>
            <l xml:id="GopS110,12">बारबार यहु तन नहीं नर नारांइन देह |</l>
            <l xml:id="GopS110,12">दादू बहुरि न पाइये जनम अमोलिक एह |</l>
            <l xml:id="GopS110,13">कबीर रांम नांम जपि लीजिये जब लग सास सरीर |</l>
            <l xml:id="GopS110,13">जनम अमोलिक जात है ज्यूं अंजुरी कौ नीर |</l>
            <l xml:id="GopS110,14">कबीर अंजुरी जल बहुरयौं नहीं बहुरि न सती सिंगार |</l>
            <l xml:id="GopS110,14">कदली फल बहुरयौं नहीं यौं तन नहीं बारंबार भांणमली |</l>
          </lg>
          <lg type="[C]">
            <l xml:id="GopS110,8.0">मुकति द्वार मांनवनीं देही महगे मोल चढी रे जोइ |</l>
            <l xml:id="GopS110,8.0">पामर प्रांम्यौं छेली पग थी वेल्ही ममूकि बिमासी जोइ |</l>
            <l xml:id="GopS110,8.1">फोकट फेरा धांम्यौं धूंम्यौं किहूं न प्रांम्यौं ठरयानौ ठांम |</l>
            <l xml:id="GopS110,8.1">बीजी देही यें इम कि मल हसि गोबिंद किष्न रिदै धरि रांम |</l>
            <l xml:id="GopS110,8.2">षरौ चाल षांडानीं धारैं वेह्वा देहडी न लाभै बारंबार |</l>
            <l xml:id="GopS110,8.2">भणैं चत्रभुज च्यंतवि नारांइण जे प्रांम्यौं मांनिष अवतार काल्हेरौ |</l>
          </lg>
          <lg type="[C]">
            <l xml:id="GopS110,9.0">राग काल्हेरौ</l>
            <l xml:id="GopS110,9.0">वारी वार कहूं रे गहिला रांम नांम कांइ बिसारयूं रे |</l>
            <l xml:id="GopS110,9.0">जनम अमोलिक प्रांमियौं ए ह्वौं रतन कांइ हारयूं रे |टेक |</l>
            <l xml:id="GopS110,9.1">बिषिया बाद्यौ नैंति ह्यं धायौ कीधौं नहीं मांहरौं वारयूं |</l>
            <l xml:id="GopS110,9.1">माया धन जोई नैं भूलैं षरथई एणैं हारयूं रे |</l>
            <l xml:id="GopS110,9.2">गर्भवास देह वंतौ प्रांणीं आश्रंम तेह संभारयूं रे |</l>
            <l xml:id="GopS110,9.2">दादू रे जन रांम भणींजै नहीं तौ जथा बध हारयूं रे |</l>
          </lg>
          <lg type="[C]">
            <l xml:id="GopS110,10.0">राग आसावरी</l>
            <l xml:id="GopS110,10.0">रे मन गोबिंद गाइ रे गाइ तेरौ जनम अब्रिथा जाइ रे जाइ |टेक |</l>
            <l xml:id="GopS110,10.1">ऐसा जनम न बारंबारा ताथैं जपिलै रांम पियारा |</l>
            <l xml:id="GopS110,10.2">यहु तन ऐसा बहुरि न पावै ताथैं गोबिंद काहे न गावै |</l>
            <l xml:id="GopS110,10.3">बहुरि न पावै मनिषा देही ताथैं करि लै रांम सनेही |</l>
            <l xml:id="GopS110,10.4">अब कै दादू किया निहाला गाइ निरंजन दीन दयाला |</l>
          </lg>
          <lg type="[C]">
            <l xml:id="GopS110,11.0">राग टोडी</l>
            <l xml:id="GopS110,11.0">जाइ रे तन जाइ रे |</l>
            <l xml:id="GopS110,11.0">जनम सुफल करि लेहु रांम रंमि सुमरि सुमरि गुन गाइ रे |टेक |</l>
            <l xml:id="GopS110,11.1">नर नारांइन सकल सिरोमनि जनम अमोलिक आहि रे |</l>
            <l xml:id="GopS110,11.1">सो तन जाइ जगत नहि जांनैं सकै तौ ठाहर लाइ रे |</l>
            <l xml:id="GopS110,11.2">जुरा काल दिन जाइ गरासें तासूं कछू न बसाइ रे |</l>
            <l xml:id="GopS110,11.2">छिन छिन छीजत जाइ मुगध नर अंतकाल दिन आइ रे |</l>
            <l xml:id="GopS110,11.3">प्रेम भगति साध की संगति नांव निरंतरि ध्याइ रे |</l>
            <l xml:id="GopS110,11.3">जे सिरि भाग तौ सौंज सुफल करि दादू बिलंम न लाइ रे |</l>
            <l xml:id="GopS110,12.0">कछु चेति रे कहु क्या आया |</l>
            <l xml:id="GopS110,12.0">इन मैं बैठा फूलि करि तैं देषी माया |टेक |</l>
            <l xml:id="GopS110,12.1">तूं जिनि जांनैं तन धन मेरा मूरिष चेति लुभाइ |</l>
            <l xml:id="GopS110,12.1">आज काल्हि जरि जावै देही ऐसी सुंदर काया |</l>
            <l xml:id="GopS110,12.2">रांम नांम जपि लीजिये रे मै कहि समझाया |</l>
            <l xml:id="GopS110,12.2">दादू हरि की सेवा कीजै सुंदर साज मिलाया |</l>
          </lg>
          <lg type="[C]">
            <l xml:id="GopS110,13.0">राग बिलावल</l>
            <l xml:id="GopS110,13.0">रांम बिसारयौ रे जगनाथ |</l>
            <l xml:id="GopS110,13.0">हीरा हारयौ देषत हीरे कौडी कीन्हीं हाथ |टेक |</l>
            <l xml:id="GopS110,13.1">चहुता कंचन करि जांनैं भूलौ रे भ्रम पास |</l>
            <l xml:id="GopS110,13.1">साचे सूं पल परचा नांहीं करि काचे की आस |</l>
            <l xml:id="GopS110,13.2">बिष ताकौं अंम्रित करि जांनैं संग न आवै साथ |</l>
            <l xml:id="GopS110,13.2">सैंबल के फूल न परि फूल्यौ चूकौ अब की घात |</l>
            <l xml:id="GopS110,13.3">हरि भजि रे मन सहजि पिछांनीं ए सुनि साची बात |</l>
            <l xml:id="GopS110,13.3">दादू रे इब थैं करि लीजै आव घटै तन जात |</l>
          </lg>
          <lg type="[C]">
            <l xml:id="GopS110,14.0">रांम बिसारयौ रे अभिमांन |</l>
            <l xml:id="GopS110,14.0">है गै कनक काृम्मनी सुंदरि देषि देषि मन मांन |</l>
            <l xml:id="GopS110,14.1">को षेती को लेवा देवी इहि परपंच भुलांन |</l>
            <l xml:id="GopS110,14.1">को करै भंगति को सुनैं भागवत हमारै काज दिवांन |</l>
            <l xml:id="GopS110,14.2">नीकैं करि वै पाग बनावत लागे बीरा षांन |</l>
            <l xml:id="GopS110,14.2">सारी के प्रभू बिन अंति बिगूचनि आयौ काल नियरांन |</l>
          </lg>
          <lg type="[C]">
            <l xml:id="GopS110,15.0">जनम पदार्थ बादि जात रे |</l>
            <l xml:id="GopS110,15.0">सुमिर भजन करौ किन हरि कौ जब लग नांहि न गलित गात रे |</l>
            <l xml:id="GopS110,15.1">ए सब संगी द्यौंस चारि के धन दारा सुत पिता मात रे |</l>
            <l xml:id="GopS110,15.1">बिछुरैं मिलन बहुरि नहीं ह्वै है ज्यूं तरवर के छींन पात रे |</l>
            <l xml:id="GopS110,15.2">तब कैसैं हरि नांव लेहुगे कंठ गहैं कफ सीत बात रे |</l>
            <l xml:id="GopS110,15.2">काल कराल फिरत सिर ऊपरि आइ अचांनक करत घात रे |</l>
            <l xml:id="GopS110,15.3">चेतै नहीं अलप मति मूरिष छाडि अंम्रित फल बिषै षात रे |</l>
            <l xml:id="GopS110,15.3">बिद्या दास आस तजि औरै श्री गोपाल कै रंगि राच रे |</l>
          </lg>
          <lg type="[C]">
            <l xml:id="GopS110,16.0">घरी घरी घरियार रटतं संमझि तेरी आवघटत |</l>
            <l xml:id="GopS110,16.0">अटत क्यूं न बिकारते |</l>
            <l xml:id="GopS110,16.1">पाप पूर्न होत जात दोषन के रंध्र गात |</l>
            <l xml:id="GopS110,16.1">बेली ज्यूं भरि बूडत क्रंम क्रंम जल भारते |</l>
            <l xml:id="GopS110,16.2">माला के मनि का ज्यूं काल दिन तरहत सदा |</l>
            <l xml:id="GopS110,16.2">टेरि टेरि बोलत जंम मोगरी प्रहारते |</l>
            <l xml:id="GopS110,16.3">सूरदास मदन मोहन भजहु तजहु आलस रे |</l>
            <l xml:id="GopS110,16.3">भगत जर दै छूटत जठर नाद जंजारते |</l>
          </lg>
          <lg type="[C]">
            <l xml:id="GopS110,17.0">हरि तजि कुमति चलत कत ऊबट |</l>
            <l xml:id="GopS110,17.0">ज्यूं जल बिमल अछत अंध प्रांनीं कूप षनत सुर सुरी सुभगतट |</l>
            <l xml:id="GopS110,17.1">त्रिष्नां लोभ बिषै बन कारन निसिबासुर तोहि परी इहै रट |</l>
            <l xml:id="GopS110,17.1">संत सीष मांनत नहीं ऐसैं अंबु बूंद षसि जात तेल घट |</l>
            <l xml:id="GopS110,17.2">मांनहुं अजा षटीक बस परी काल भुजाग है फिरत सदा लट |</l>
            <l xml:id="GopS110,17.2">ब्याली मृति बदन मैं बासौ निगलत बेर न लागैगी गट |</l>
            <l xml:id="GopS110,17.3">ससा अंधेरी कियैं भली नहीं मूंडप बेरी बैठैगी षट |</l>
            <l xml:id="GopS110,17.3">अगरस्वांमि के चरन सरन गहि भौसागर की पार होह पट |</l>
          </lg>
          <lg type="[C]">
            <l xml:id="GopS110,18.0">कहि हरि की सुधि क्यूं बिसराई |</l>
            <l xml:id="GopS110,18.0">सिर परि मींच नींच नहीं सूझै मांनहुं देह मुका तैं पाई |</l>
            <l xml:id="GopS110,18.1">आषु अचेत अजिगर घर मांहीं कूदत फादत चहुं दिसि धाई |</l>
            <l xml:id="GopS110,18.1">प्रेत काल बिडाल छिनक मैं दांत चांप्यलै चल्यौ पराई |</l>
            <l xml:id="GopS110,18.2">नहीं आस फिरि स्वास लैंन की तैं मनसा त्रिभुवन फै लाई |</l>
            <l xml:id="GopS110,18.2">अंतक उगर बदन मैं बासौ नर मैंडुक कछु बल न बसाई |</l>
            <l xml:id="GopS110,18.2">मन क्रंम बचन कहत हित तेरौ अगरस्वामि की गहि सर नाई |</l>
          </lg>
          <lg type="[C]">
            <l xml:id="GopS110,19.0">हरि बिन काहे कूं जनम गवावहु यहु संसार चिहर नट नाटी |</l>
            <l xml:id="GopS110,19.0">पंच चोर नंगर कूं लूटैं द्यौंस चारि पीछैं बारा बाटी |</l>
            <l xml:id="GopS110,19.1">धंधौ करत सबै दिन ष%रूये रजनीं सकल सोइ करि काटी |</l>
            <l xml:id="GopS110,19.1">धंन सुत झंषत जनम गयौ रे इहि मति मूंड परै जंम लाठी |</l>
            <l xml:id="GopS110,19.2">जठर अगनि मैं जिनि प्रतिपाल्यौ जल की बूंद तैं रचनां ठाटी |</l>
            <l xml:id="GopS110,19.2">जनगोपाल रांम किन सुमिरौ ज्यूं लंघि जाहु दुष की घाटी |</l>
          </lg>
          <lg type="[C]">
            <l xml:id="GopS110,20.0">रे जिय बातनि जनम गंवायौ |</l>
            <l xml:id="GopS110,20.0">संग हीं सदा रहै हरि तेरे तासूं मन नहीं लायौ |</l>
            <l xml:id="GopS110,20.1">लटकत फिरत घरैं घर डोलत इत उत चितवत धायौ |</l>
            <l xml:id="GopS110,20.1">सेयौ नहीं निरंजन साहिब ताकौ जस नहीं गायौ |</l>
            <l xml:id="GopS110,20.2">जिभ्या स्वादि श्रवन रस लागौ कीयौ है इंद्रीनि कौ भायौ |</l>
            <l xml:id="GopS110,20.2">टीला गुर दादू समझायौ तासूं चित नहीं लायौ |</l>
          </lg>
          <lg type="[C]">
            <l xml:id="GopS110,21.0">हां मन रांम न भज्यौ बिष न तज्यौ तैंहीं जनम गंवायौ |</l>
            <l xml:id="GopS110,21.1">माया मोह मांहि लपटायौ साध संगति नहीं आयौ |</l>
            <l xml:id="GopS110,21.2">हेत सहित हरि नांव न गायौ बिष अंमृत करि षायौ |</l>
            <l xml:id="GopS110,21.3">सतगुरि बहुत भांति संमझायो सब तजि तन नहीं लायो |</l>
            <l xml:id="GopS110,21.4">गरीबदास जनम जे पायो करि लै पिय कौ भायो |</l>
          </lg>
          <lg type="[C]">
            <l xml:id="GopS110,22.0">बहुरि न पाइ बौरे डनिषा जनम गंवार |</l>
            <l xml:id="GopS110,22.0">हरि की भगति बिनां रे प्रांणीं कांइ करै तन छार |</l>
            <l xml:id="GopS110,22.1">और मरत जग जात न जांन्यौं रे मूरिष मति हींन |</l>
            <l xml:id="GopS110,22.1">पसू पंषेरू जीव जंत सब जनमि आइ कहा कीन |</l>
            <l xml:id="GopS110,22.2">आंधा नैं आरसी दिषांयैं कहि बहिरा सूं बात |</l>
            <l xml:id="GopS110,22.2">ग्यांनीं होइ सूरिष समझावै सांम्हौं होइ संताप |</l>
            <l xml:id="GopS110,22.3">सीहा सोचि देषि घट भीतरि कितौ एक थिर संसार |</l>
            <l xml:id="GopS110,22.3">तेल घटयौ बाती बुझी तब मंदिर भयौ अंधार |</l>
          </lg>
          <lg type="[C]">
            <l xml:id="GopS110,23.0">हरि बिन बैल पराये ह्वै हौ |</l>
            <l xml:id="GopS110,23.0">चारि पाव दोइ सींग गूंग मुष तब कैसैं गुन गैहौ |</l>
            <l xml:id="GopS110,23.1">लादत जोत तडैंगा परि हैं तब कत मूंड दुरै हौ |</l>
            <l xml:id="GopS110,23.1">सीत घांम घन बिपति बहुत बिधि भार तरैं मरि जै हौ |</l>
            <l xml:id="GopS110,23.2">चारि पहर दिन बन बन फिरि हौ तऊ न पेट अघै हौ |</l>
            <l xml:id="GopS110,23.2">हरि साधनि कौ कह्यौ न मांन्यौं कियौ आपनौं पै हौ |</l>
            <l xml:id="GopS110,23.3">टूटे कांधन फूटे नांकनि कोदौं कौ भुस षैहौ |</l>
            <l xml:id="GopS110,23.3">सूरदास भगवंत भजन बिन जनमि जनमि दुष पैहौ |</l>
          </lg>
          <lg type="[C]">
            <l xml:id="GopS110,24.0">सबै दिन गए बिषै कै हेत |</l>
            <l xml:id="GopS110,24.0">देषतहीं तीन्यूं पन ष%रूये केस भये सिर सेत |</l>
            <l xml:id="GopS110,24.1">नैंननि अंध सुनत नहीं श्रवननि थाक्यौ चरन सहेत |</l>
            <l xml:id="GopS110,24.1">रांम नांम बिन क्यूं छूटहुगे राह गह्यौ जैसैं केत |</l>
            <l xml:id="GopS110,24.2">गंगोदिक तजि पीवत कूप जल हरि तजि पूजत प्रेत |</l>
            <l xml:id="GopS110,24.2">सूरदास कछू गरथ न लागत रांम नांम मुष लेत |</l>
          </lg>
          <lg type="[C]">
            <l xml:id="GopS110,25.0">सबै दिन एक से नहीं जात |</l>
            <l xml:id="GopS110,25.0">सुमिरन भजन करहु किन हरि कौ जब लग तन कुसरात |</l>
            <l xml:id="GopS110,25.1">या देही कौ ग्रबु बावरे बहुत कहा इतरात |</l>
            <l xml:id="GopS110,25.1">हम बड हम बड कहत फिरत सब सूधे कहत न बात |</l>
            <l xml:id="GopS110,25.2">बाल बिनोद सबै दिन बीते सोवत षेलत षात |</l>
            <l xml:id="GopS110,25.2">जोग जुगति कछ ध्यांन न जांन्यूं बिरध भयौ पछि तात |</l>
            <l xml:id="GopS110,25.3">माया मगन कछू नहीं सूझत काल फिरै कुर षात |</l>
            <l xml:id="GopS110,25.3">सूर्दास प्रभू तुम्हारे भजन ते पाए परम न तात |</l>
          </lg>
        </lg>
      </div>
    </body>
  </text>
</TEI>
