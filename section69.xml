<TEI xmlns="http://www.tei-c.org/ns/1.0">
  <text>
    <body>
      <div>
        <head>श्रबंग रहासि कौं अंग हैरान परचौ</head>
        <lg type="[C]">
          <l xml:id="GopS69">अलष देव गुरदेवहु बताइ कहां रहै त्रिभुवनपति राइ |टेक |</l>
          <l xml:id="GopS69,1.1">धरती गगन बसहु कविलास त्रिहूं लोक मैं कहां निवास |</l>
          <l xml:id="GopS69,1.2">जल थल पवनां पावकू पूरि चंदा सूर निकटि कि दूरि |</l>
          <l xml:id="GopS69,1.3">मंदिर कौंण कौंण घर बार आसण कौंण कहौ करतार |</l>
          <l xml:id="GopS69,1.4">अलष देव गति लषी न जाइ दादू पूछै कहि संमझाइ |</l>
          <l xml:id="GopS69,1">दादू मुझही मांहैं मैं रहूं मैं मेरा घरबार |</l>
          <l xml:id="GopS69,1">मुझहीं मांहैं मैं बसौं आप कहै करतार |</l>
          <l xml:id="GopS69,2">दादू मैं हीं मेरा अरस मैं मैं हीं मेरा थांन |</l>
          <l xml:id="GopS69,2">मैं हीं मेरी ठौर मैं आप कहै रहिमांन |</l>
          <l xml:id="GopS69,3">दादू मैं हीं मेरे आसिरै मैं मेरे आधार |</l>
          <l xml:id="GopS69,3">मेरे तकिये मैं रहूं कहै सिरजनहार |</l>
          <l xml:id="GopS69,4">दादू मैं हीं मेरी जाति मैं मैं हीं मेरा अंग |</l>
          <l xml:id="GopS69,4">मैं हीं मेरा जीव मै आप कहै परसंग |</l>
          <l xml:id="GopS69,2.0">मैं नहीं जांनूं सिरजनहार ज्यूं है त्यूं हीं कहौ करतार |टेक |</l>
          <l xml:id="GopS69,2.1">मस्तक कहां कहां कर पाइ अबिगत नाथ कहौ संमझाइ |</l>
          <l xml:id="GopS69,2.2">कहां मुष नैंनां श्रवनां सांई जान राइ सब कहौ गुसांई |</l>
          <l xml:id="GopS69,2.3">पेट पीठि कहां है काया परदा षोलि कहौ गुर राया |</l>
          <l xml:id="GopS69,2.4">ज्यूं है त्यूं कहि अंतरजांमीं दादू पूछै सतगुर स्वांमीं |</l>
        </lg>
        <lg type="[Ś]">
          <l xml:id="GopS69,5">दादू सबै दिसा सारिषा सबै दिसा मुष बैंन |</l>
          <l xml:id="GopS69,5">सबै दिसा श्रवनहुं सुनैं सबै दिसा कर नैंन |</l>
          <l xml:id="GopS69,5">सबै दिसा पग सीस है सबै दिसा मन चैंन |</l>
          <l xml:id="GopS69,5">सबै दिसा संनमुष रहै सबै दिसा अंग ऐंन |</l>
          <l xml:id="GopS69,6">बिन श्रवन हुं सब कुछ सुनैं बिन नैंन हुं सब देषै |</l>
          <l xml:id="GopS69,6">बिन रसनां मुष सब कुछ बोलै यहु दादू अचिरज पेषै |</l>
          <l xml:id="GopS69,7">सब अंग सब हीं ठौर सब श्रबंगी सब सार |</l>
          <l xml:id="GopS69,7">कहै गहै देषै सुनैं दादू सब दीदार |</l>
          <l xml:id="GopS69,8">कहे सब ठौर गहै सब ठौर रहै सब ठौर जोति परवांनैं |</l>
          <l xml:id="GopS69,8">नैंन सब ठौर बैंन सब ठौर ऐंन सब ठौर सोई भल जांनौं |</l>
          <l xml:id="GopS69,8">सीस सब ठौर श्रवन सब ठौर चरन सब ठौर को यहु मांनैं |</l>
          <l xml:id="GopS69,8">अंग सब ठौर संग सब ठौर सबै सब ठौर दादू ध्यांनैं |</l>
          <l xml:id="GopS69,9">दादू तेज हीं कहणां तेज हीं गहणां तेज हीं रहणां सारे |</l>
          <l xml:id="GopS69,9">तेज हीं बैंनां तेज हीं नैंना तेज हीं ऐंन हमारे |</l>
          <l xml:id="GopS69,9">तेज हीं मेला तेज हीं षेला तेज अकेला तेज हीं तेज संवारे |</l>
          <l xml:id="GopS69,9">तेज हीं लेवै तेज हीं देवै तेज हीं षेवै तेज हीं दादू तारे |</l>
          <l xml:id="GopS69,10">दादू नूर हीं का धर नूर हीं का घर नूर हीं का बरु मेरा |</l>
          <l xml:id="GopS69,10">नूर हीं मेला नूर हीं षेला नूर अकेला नूर हीं मंझि बसेरा |</l>
          <l xml:id="GopS69,10">नूर हीं का अंग नूर हीं का संग नूर हीं का रंग नेरा |</l>
          <l xml:id="GopS69,10">नूर हीं राता नूर हीं माता नूर हीं षाता दादू तेरा |</l>
          <l xml:id="GopS69,11">दादू अलष अलाह का कहु कैसा है नूर |</l>
          <l xml:id="GopS69,11">दादू बेहद हद नहीं सकल रह्या भरपूर |</l>
          <l xml:id="GopS69,12">वार पार नहीं नूर का दादू तेज अनंत |</l>
          <l xml:id="GopS69,12">कीमति नहीं करतार की ऐसा है भगवंत |</l>
          <l xml:id="GopS69,13">निसंध नूर अपार तेज पुज सब मांहि |</l>
          <l xml:id="GopS69,13">दादू जोति अनंत है आगौ पीछौ नांहि |</l>
          <l xml:id="GopS69,14">दादू हीरे हीरे तेज के सो न्रिषै त्रिय लोइ |</l>
          <l xml:id="GopS69,14">को ईक देषै संतजन और न देषै कोइ |</l>
          <l xml:id="GopS69,15">दह दिसि दीपक तेज के बिन बाती बिन तेल |</l>
          <l xml:id="GopS69,15">चहुं दिस सूरज देषियैं दादू अदभुत षेल |</l>
          <l xml:id="GopS69,16">सूरिज कोटि प्रकास हैं रोम रोम की लार |</l>
          <l xml:id="GopS69,16">दादू जोटि जगदीस की अंत न आवै पार |</l>
          <l xml:id="GopS69,17">ज्यूं रबि एक अकासि है ऐसे सकल भरपूर |</l>
          <l xml:id="GopS69,17">दादू तेज अनंत है अला आले नूर |</l>
          <l xml:id="GopS69,18">दादू ऐसा बडा अगाध है सूषिम जैसा अंग |</l>
          <l xml:id="GopS69,18">पहुप बास थैं पतला सो सदा हमारे संग |</l>
        </lg>
        <lg type="[C]">  
          <l xml:id="GopS69,3.0">अरे मेरे सम्रथ साहिब रे अला नूर तुम्हारा |टेक |</l>
          <l xml:id="GopS69,3.1">सब दिसि देवै सब दिसि लेवै सब दिसि वार न पार रे अला |</l>
          <l xml:id="GopS69,3.2">सब दिसि करता सब दिसि हरता सब दिसि तारणहार रे अला |</l>
          <l xml:id="GopS69,3.3">सब दिसि बकता सब दिसि सुरता सब दिसि देषनहार रे अला |</l>
          <l xml:id="GopS69,3.4">तूंहै तैसा कहियै ऐसा दादू अनंद होइ रे अला |</l>
          <l xml:id="GopS69,4.0">नूर नूर अवलि आषिर नूर |</l>
          <l xml:id="GopS69,4.0">दांइम कांइम कांइम दांइम हाजिर है भरपूर |टेक |</l>
          <l xml:id="GopS69,4.1">असमांन नूर जिमीं नूर पाक परव्रदि गार |</l>
          <l xml:id="GopS69,4.1">आब नूबाद नूर षूब षूबां यार |</l>
          <l xml:id="GopS69,4.2">जाहिर बातिन हाजिर नाजीर दांनां तूं दीवांन |</l>
          <l xml:id="GopS69,4.2">अजब अजाइब नूर दीदंम दादू है हैरांन |</l>
        </lg>
        <lg type="[loS]">
          <l xml:id="GopS69,19">सबही मैं बसै सब कहूं भरपूरि है सबै बिद्या बेद आप |</l>
          <l xml:id="GopS69,19">सबही कौ माइ बाप सबही को प्रान सब प्रांननि कू मूरि है |</l>
          <l xml:id="GopS69,19">सबही सदा अनंद सबही के कांम कंद |</l>
          <l xml:id="GopS69,19">सबहीं कैं साथ नाथ देषिबे कौं दूरि है |</l>
          <l xml:id="GopS69,19">सबही सदा प्रगास जहां नहां जांनि |</l>
          <l xml:id="GopS69,19">ब्यास ऐसौ प्रभू सूझि काहे कौं बिसूरि ये |</l>
        </lg>
      </div>
    </body>
  </text>
</TEI>
