<TEI xmlns="http://www.tei-c.org/ns/1.0">
  <text>
    <body>
      <div>
        <head>सजन दुर्जन की पारष  कौं अंग</head>
          <lg type="[Ś]">
            <l xml:id="GopS26,1">कबीर ऐसा कोई नां मिलै हम कूं लेइ पिछांनि</l>
            <l xml:id="GopS26,1">अपनां करि किरपा करौं ले उतरौ मैदांनि</l>
            <l xml:id="GopS26,2">कबीर ऐसा कोई नां मिलै सब बिधि दैंउं बताइ</l>
            <l xml:id="GopS26,2">सुंनि मंडल मैं पुरिस एक ताहि रहै ल्यौ ल्याइ</l>
            <l xml:id="GopS26,3">कबीर ऐसा कोई नां मिलै रांम भगति का मींत</l>
            <l xml:id="GopS26,3">तन मन सौंपै म्रिघ ज्यूं सुणैं बधिक का गीत</l>
            <l xml:id="GopS26,4">कबहु न बिहडै सोभला साधू दिढ मत होइ</l>
            <l xml:id="GopS26,4">दादू हीरा एक रस बंधि गांठडी सोइ</l>
            <l xml:id="GopS26,5">कबीर यहु मन दीजै तास कूं सुठि सेवग भल सोइ</l>
            <l xml:id="GopS26,5">सिर ऊपरि आरा सहै तऊ न दूजा होइ</l>
            <l xml:id="GopS26,6">धर ज्यूं धस सहंनि गरवाई परबत ज्यूं</l>
            <l xml:id="GopS26,6">सेई सैंन की जंनि आई बावन डोलणे</l>
            <l xml:id="GopS26,7">मथत मथत मांषण रह्यौ मह्यौ गयौ भहराइ</l>
            <l xml:id="GopS26,7">संकर सो बहु मोल कौ जु भीर परैं ठहराइ</l>
            <l xml:id="GopS26,8">एकै औगुणि जे गए ते सजणां न लोडि</l>
            <l xml:id="GopS26,8">तन छूटा रंग जाइसी भावै औगुण करौ करोडि</l>
            <l xml:id="GopS26,9">तूं औगुण करि मैं सहौं जेता मनि भांवंत</l>
            <l xml:id="GopS26,9">मैं हियडौ साइर कीयौ मंझें बेडन तिरंत</l>
            <l xml:id="GopS26,10">जिनका हिया संमंद सा बड ज्यूं बडा बिथार</l>
            <l xml:id="GopS26,10">तिन सूं रची रे जिया धुर ज्यूं षैंचैं भार</l>
            <l xml:id="GopS26,11">जिनका चित समंद सा नवणि नवैं"र् ज्यूं केलि</l>
            <l xml:id="GopS26,11">मीठा बोलण घण सहण दई ते सजण मेलि</l>
            <l xml:id="GopS26,12">बडौ सोई जो काज कौ बडे बडे महि फेर</l>
            <l xml:id="GopS26,12">दीपक सौं कहियत बडौ घर महि द्रुगन अंधेर</l>
            <l xml:id="GopS26,13">बडौ बडाई नां तजै वोछौई इतराइ</l>
            <l xml:id="GopS26,13">तरुणि तपै तिहि तप नहीं बारु बारै पाइ</l>
            <l xml:id="GopS26,14">अनमिलनी बहुतै मिलैं मिलनीं मिलै न कोइ</l>
            <l xml:id="GopS26,14">मिलिया अनमिलनी मिलैं नवल महादुष होइ</l>
            <l xml:id="GopS26,15">उतिम संगति मल्ह कहि सबद रहै ठहराइ</l>
            <l xml:id="GopS26,15">नीच नेह षर सब्द ज्यूं घटत घटत घटि जाइ</l>
            <l xml:id="GopS26,16">मांन महातम ऊंच कौ नीच न राषन जोग</l>
            <l xml:id="GopS26,16">सैल निकटि सलिता बहै इंद्र हरै रवि रोग</l>
            <l xml:id="GopS26,17">सोई संगती मल: कहि जो समि सर सब ठौर</l>
            <l xml:id="GopS26,17">ईष डंड अर द्रुवन नर गंठि गंठि रस और</l>
            <l xml:id="GopS26,18">सजन बिरचि परषि यहि उतिम जन जे हुंत</l>
            <l xml:id="GopS26,18">एती राचें नां करैं जेती बिरचि करंत</l>
            <l xml:id="GopS26,19">सजन दोइ गुन चांहि यंहि हूंहि कोटि दस दोस</l>
            <l xml:id="GopS26,19">प्रीति तौ पांहण रेष समि बीज चमंका रोस</l>
            <l xml:id="GopS26,20">सजन जीय औगुण गहै द्रुजन जौ गुण जाइ</l>
            <l xml:id="GopS26,20">नाथ गुमंट की बूंद ज्यूं कितौ एकलै ठहराइ</l>
            <l xml:id="GopS26,21">ऐब पराऐ परहरैं सजन सहज सुभाइ</l>
            <l xml:id="GopS26,21">जेते छेद्र सुई करै धागा पुरवत जाइ</l>
            <l xml:id="GopS26,22">सेऊ सजन सूं बसै बिरसूं कहा बसाइ</l>
            <l xml:id="GopS26,22">मांन महातम रोस रस जो कीजै सु समाइ</l>
            <l xml:id="GopS26,23">कनक ईष उतिम अगर सहैं आपत न त्रास</l>
            <l xml:id="GopS26,23">बांनीं चढै चवगनी कसैं कसैं कविदास</l>
            <l xml:id="GopS26,24">द्रुजन कौं कबिउध कहि जदपि दीजै हेत</l>
            <l xml:id="GopS26,24">जैसैं रंग कसूंभ कौ छिनक चटक पुनि सेत</l>
            <l xml:id="GopS26,25">सजन कौं कबिउध कहि जदपि दीजै त्रास</l>
            <l xml:id="GopS26,25">ईष जु काटि जराईये तऊ न मिटत मिठास</l>
            <l xml:id="GopS26,26">नरहरि दांनि दलिद्र बसं तऊ समंगन जोग</l>
            <l xml:id="GopS26,26">ज्यूं नदियां जल सुकिगौ चूवा षनैं सब लोग</l>
            <l xml:id="GopS26,27">गही टेक सोनां तजै चंच जीभ जरि जात</l>
            <l xml:id="GopS26,27">मीठा कहा अंगार महि जाहि चकोर चुगात</l>
            <l xml:id="GopS26,28">कबीर संत न छाडै संतई जे कोटिक मिलैं असंत</l>
            <l xml:id="GopS26,28">चंदन भुवंगां बेढियौ तऊ सीतलता न तजंत</l>
            <l xml:id="GopS26,29">अंब डार किसवा कहै फल लागै परहेत</l>
            <l xml:id="GopS26,29">यहु इत तैं पांहन हनैं उहु उत तैं फल देत</l>
            <l xml:id="GopS26,30">नीर न बोरत काठ कौं कहि असोग किहि काज</l>
            <l xml:id="GopS26,30">सींच्यौ अपनौं जांनि कैं बहत आपनीं लाज</l>
            <l xml:id="GopS26,31">गरवा आदर नां करैं करहिं तौ प्रतिपालंत</l>
            <l xml:id="GopS26,31">संकर बिष साइर बहनि कूरम धर धारंत</l>
            <l xml:id="GopS26,32">कबीर करिये तौ करि जांणियें साधां सेती संग</l>
            <l xml:id="GopS26,32">लीर लीर लोई थई लाषन छाड्या रंग</l>
            <l xml:id="GopS26,33">सजन ऐसी प्रीति करि जैसी हिंदू की जोइ</l>
            <l xml:id="GopS26,33">पूत पराया कारनैं जरि बरि कोइला होइ</l>
            <l xml:id="GopS26,34">सजन ऐसी प्रीति करि जैसी केस करांहि</l>
            <l xml:id="GopS26,34">के काले के उजले जदि तदि सिर सूं जांहि</l>
            <l xml:id="GopS26,35">सजन एहा लोडिये जेहा थली भुरट</l>
            <l xml:id="GopS26,35">छेहां हूंत बिछोहिए तऊ पेरवै चहुंट</l>
            <l xml:id="GopS26,36">सजन एहा लोडिये जेहा कूवै कोस</l>
            <l xml:id="GopS26,36">पग दे पाछा पेलिये तऊ न मांनैं रोस</l>
            <l xml:id="GopS26,37">सजन एहा लोडिये जेहा आकूं दुध</l>
            <l xml:id="GopS26,37">औगुन ऊपरि गुन करै ते सजन कुल सुध</l>
            <l xml:id="GopS26,38">दादू औगुन गुन करि मांनैं गुर के सोई सिष सुजांन</l>
            <l xml:id="GopS26,38">सतगुर औगुन क्यूं करै संमझै सोई सयांन</l>
            <l xml:id="GopS26,39">दादू सबद जरै सो मिलि रहै एक रस पूरा</l>
            <l xml:id="GopS26,39">कायर भाजै जीव ले पग मांडै सूरा</l>
            <l xml:id="GopS26,40">गुर सबदौं मैं मरि रहै सूर होइ नहीं भाजै</l>
            <l xml:id="GopS26,40">जगंनाथ केते तिरे बुरा होइ गुर लाजै</l>
            <l xml:id="GopS26,41">सेऊ सजन चमकि कैं जौब उठत जीय जागि</l>
            <l xml:id="GopS26,41">ज्यूं असमहिनालहि लगै तन नहीं दाहत आगि</l>
            <l xml:id="GopS26,42">पंच अगनि सहनीं सुगम सुगम सहन षग धार</l>
            <l xml:id="GopS26,42">नेह निबांहन एक रस महा कठिन ब्यौहार</l>
            <l xml:id="GopS26,43">नरहरि जप तप ध्यांन बरत यहु सब सबतैं होइ</l>
            <l xml:id="GopS26,43">नेह निबांहन एक रस नहीं संम्रथ कलि कोइ</l>
            <l xml:id="GopS26,44">नेह निबांहैं हीं बनैं बनैं न सोचैं आंन</l>
            <l xml:id="GopS26,44">तन दै मन दै सीस दै पै मन दीजै जांन</l>
            <l xml:id="GopS26,45">मारुफ मया न मन धरहु वोर निबाहहु नेह</l>
            <l xml:id="GopS26,45">जौ जुग चारि न न्रिबहै एकहूं जनम संदेह</l>
            <l xml:id="GopS26,46">मोटे अभाग उदै भये जीव के साध समागम सूं लय छूटी</l>
            <l xml:id="GopS26,46">मानौं गढ गाढ सूं घेरि परे अरि द्रुग मैं नीर की सीरनि षूटी</l>
            <l xml:id="GopS26,46">रोग अपार महादुष संकट ताहू मैं गाठि गई षुलि बूंटी</l>
            <l xml:id="GopS26,46">हो रांम भजन बिनां सत संगति रजब षांन्य मैं धाहसी तूटी</l>
            <l xml:id="GopS26,47">मन मुषि ह्वै सतसंग तजै सो जगंनाथ ठगाइ</l>
            <l xml:id="GopS26,47">ज्यूं दमडो घडिए ठौर बिण यौं गैरसाल ह्वै जाइ</l>
            <l xml:id="GopS26,48">पैंम सरोवर मांझ परि जिनि तिरित की तीर</l>
            <l xml:id="GopS26,48">निकसि मींन जिम दुष सह्यौ तब सचु जांन्यूं नीर</l>
            <l xml:id="GopS26,49">जौब प्रीति तौ ग्रबु का ग्रबु तौ कांइ सनेह</l>
            <l xml:id="GopS26,49">आपा छीजंन परहसन कौंन सयांनप एह</l>
            <l xml:id="GopS26,50">लाइ न सकहुं प्रीतडी साध मरहु किस जोग</l>
            <l xml:id="GopS26,50">जौ सिर सौंपि न सकहु कांइ हसावहु लोग</l>
            <l xml:id="GopS26,51">दादू भाव भगति उपजै नहीं साहिब का परसंग</l>
            <l xml:id="GopS26,51">बिषै बिकार छूटैं नहीं सो कैसा सतसंग</l>
            <l xml:id="GopS26,52">इक रंग प्रीति कसूंभ रंग नदीय तीर द्रुंम डाल</l>
            <l xml:id="GopS26,52">रेत भींति भुस लीपनौं क्यूं दिढ होइ जमाल</l>
            <l xml:id="GopS26,53">दुतिया चंद मजीठ रंग साध बचन प्रतिपाल</l>
            <l xml:id="GopS26,53">पांहन रेष कर्म गति क्यूं करि मिटत जमाल</l>
            <l xml:id="GopS26,54">आंगैं निर्मल आरसी पीछैं मलिन बिकार</l>
            <l xml:id="GopS26,54">आगैं पीछैं औरसी क्यूं न परै मुष छार</l>
            <l xml:id="GopS26,55">मौंहरसदें अर गुंझलें अंति सु करहिं बिसास</l>
            <l xml:id="GopS26,55">कबहूं कैं षैहैं षता कुमित रतैं कबिदास</l>
            <l xml:id="GopS26,56">दादू साचा लीजिए झूठा दीजै डारि</l>
            <l xml:id="GopS26,56">साचा सनमुष राषिये झूठा नेह निवारि</l>
            <l xml:id="GopS26,57">दादू सगुणां लीजिये निगुणां दीजै डारि</l>
            <l xml:id="GopS26,57">सगुणां सनमुष राषिए निगुणां नेह निवारि</l>
            <l xml:id="GopS26,58">तासौं कीजै नेह जासौं दुहु जग थिर रहै</l>
            <l xml:id="GopS26,58">साधन कौंन सनेह टूटै काचे सूत ज्यूं</l>
            <l xml:id="GopS26,59">कबीर पांहन टांकि न तोलिये हाड न कीजै बेह</l>
            <l xml:id="GopS26,59">माया राता मांनवीं तिनसूं किसा सनेह</l>
            <l xml:id="GopS26,60">एकं हि बार परषिये परषि न बारंबार</l>
            <l xml:id="GopS26,60">सेऊ धूलि किरकरी जौ छांनैं सौ बार</l>
            <l xml:id="GopS26,61">पूंन्यूं चंद कसूंभ रंग नर नग दरकौहे</l>
            <l xml:id="GopS26,61">ढलन बपैं जांनियैं उघरि दिषांवहि सेत</l>
            <l xml:id="GopS26,62">जल तर सींचत पेड कैं पातनि प्रगटत आइ</l>
            <l xml:id="GopS26,62">जगजीवन कौ नेहरौ नैंननि मैं झलकाइ</l>
            <l xml:id="GopS26,63">हिर्दा का भाव हाथ मैं देषिये यहु कलि आई षोटी</l>
            <l xml:id="GopS26,63">बदंत गोरषनाथ सुणि रे पूता करवै होइ सु निकसै टोटी</l>
            <l xml:id="GopS26,64">भूंडी एहजरीति घस तासूं घासैं नहीं</l>
            <l xml:id="GopS26,64">पांहन सरसी प्रीति सूकडि सोरठियौ कहै</l>
            <l xml:id="GopS26,65">जी जी कहियां जीव षुसी रे कहियां रीसांहि</l>
            <l xml:id="GopS26,65">जगंनाथ जांणैं नहीं बहुत ब्याधि घट मांहि</l>
            <l xml:id="GopS26,66">दादू जहां जहां आदर पाइए तहां तहां जीव जाइ</l>
            <l xml:id="GopS26,66">बिन आदर दीजै रांम रस छाडि हलाहल षाइ</l>
            <l xml:id="GopS26,67">दुरि मूरिष दुरि जन जिसौ मांनि चढै असमांणि</l>
            <l xml:id="GopS26,67">जगंनाथ गति स्वांन की दहु पवाडां हांणि</l>
            <l xml:id="GopS26,68">स्वार्थि लगि सैलौ हुवै सट कै तोडै सीर</l>
            <l xml:id="GopS26,68">गेगा तूं गोठ्यौ नहीं तूंतौ ठोकू बीर</l>
            <l xml:id="GopS26,69">कूरम की गरदनि कियैं भला न जीय का होइ</l>
            <l xml:id="GopS26,69">हस्ती आघे दंत ज्यूं साचा सेवग सोइ</l>
            <l xml:id="GopS26,70">मजांणिसिषलनमियं जेहा बोलिया अंमींसा बैंणं</l>
            <l xml:id="GopS26,70">ढींकू कूवाहिनमियं पाइ लागि सोसिया नीरं</l>
            <l xml:id="GopS26,71">कबीर नवनि नयौं तौका भयौ चित न सूधौ जांह</l>
            <l xml:id="GopS26,71">पारधिया दूणां नवैं म्रिघां ढूकं तांह</l>
            <l xml:id="GopS26,72">सजन नवंते जिनि गिनहुं जौ उर सुध न हौंहि</l>
            <l xml:id="GopS26,72">चीता चोर कमांन लैं नवैंहि आपानीं गौंह</l>
            <l xml:id="GopS26,73">सेऊ षीरा की मिलनि कही बात ह्वै बींनि</l>
            <l xml:id="GopS26,73">कहा भयौ ऊपरि मिल्यौ भीतरि षापैं तीनि</l>
            <l xml:id="GopS26,74">आव बैठि आदर बहुत जौ लहुं जीय न पत्याइ</l>
            <l xml:id="GopS26,74">गंभन तौ लहुं उमंगि मन लेन आगमनौं जाइ</l>
            <l xml:id="GopS26,75">सेऊ तहां न जाइए जहां कपट कौ हेत</l>
            <l xml:id="GopS26,75">जालैं कली कंनीर की तन रातौ मन सेत</l>
            <l xml:id="GopS26,76">दादू भावहींन जे प्रिथमीं दया बिहूंणां देस</l>
            <l xml:id="GopS26,76">भगति नहीं भगवंत की तहां कैसा परवेस</l>
            <l xml:id="GopS26,77">मौलौ भाव बस्त ह्वै मौली तिहिनैं कौंन दिसावरि जावै</l>
            <l xml:id="GopS26,77">बषनां बस्त भाव परिचाली दूर देस थैं आवै</l>
            <l xml:id="GopS26,78">मांन नहीं आदर नहीं नैंक न भैंह नवंत</l>
            <l xml:id="GopS26,78">संमन तहां न जाइये जौ कंचन बरसंत</l>
            <l xml:id="GopS26,79">जैमल जहां आदर नहीं आपकूं तहां किसकी क्या परवाहि</l>
            <l xml:id="GopS26,79">भावै निर्मल ह्वै करि बंदगी भावै काला मूंह कराहि</l>
            <l xml:id="GopS26,80">गोबिंदास गंवार सूं जिनि नीकलै पिछांणि</l>
            <l xml:id="GopS26,80">दीर्घ मेटै लघ चवै ह्वै आदर की हांणि</l>
            <l xml:id="GopS26,81">जहां बबेक न जांनियैं तहां करौ कत आस</l>
            <l xml:id="GopS26,81">अनबोलैं हीं उठि चलौ का कहिये कविदास</l>
            <l xml:id="GopS26,82">जीभ न दैंहीं बैठनौं नैंन न जोडै तार</l>
            <l xml:id="GopS26,82">बिन हथां गलि हथडौ बूझै नहीं गंवार</l>
            <l xml:id="GopS26,83">आंवंतां नहीं आव चलतां बौलावौ नहीं</l>
            <l xml:id="GopS26,83">तिणि सजन घरि पाव वले न दीजै बीझरा</l>
            <l xml:id="GopS26,84">आंवंतां आदर करैं बिगसत बदन मिलंत</l>
            <l xml:id="GopS26,84">ते सजन कविनाथ कहि चित थैं क्यूं उतरंत</l>
            <l xml:id="GopS26,85">अनरस के प्रीतम अनंत जस दरपन की छांह</l>
            <l xml:id="GopS26,85">नेह निबां"र्हन नवल कहि मिंत कोऊ कलि मांहि</l>
            <l xml:id="GopS26,86">हरबस अरहट की घाटी ज्यूं कुमींत सूं ईंठि</l>
            <l xml:id="GopS26,86">जब षाली तब सनमुषी जब सुभर तब पीठि</l>
            <l xml:id="GopS26,87">बिन परिवार बडपणौं काहू पैं नहीं होइ</l>
            <l xml:id="GopS26,87">सेऊ चंदुल तुचा बिन जमा वोधौं कोइ</l>
            <l xml:id="GopS26,88">हेतु हियाली जांणियैं षल बैंनां जल साउ</l>
            <l xml:id="GopS26,88">सजन दोह्रैं परषियें सूर बहंतै घाउ</l>
            <l xml:id="GopS26,89">जहां दादि नहीं पाईये तहां दुष कहै बलाइ</l>
            <l xml:id="GopS26,89">अगर अंध की जोइका मंडण बिचि हीं जाइ</l>
            <l xml:id="GopS26,90">पीपा जे मन सुध ह्वै तिन सूं मिलिये धाइ</l>
            <l xml:id="GopS26,90">मनि द्रोहौ कपटी हुवै तिन सूं मिलै बलाइ</l>
            <l xml:id="GopS26,91">आवत हिरदौ न बीगसै जात न ह्रिदौ कुमिलाइ</l>
            <l xml:id="GopS26,91">आदर भाव बबेक बिन अपत अपत कै जाइ</l>
            <l xml:id="GopS26,92">बार बुलांवण बैसणौं बीडौ बेकर जोडि</l>
            <l xml:id="GopS26,92">जिणि घरि पंच बबा नहीं ते घर दूरैं छोडि</l>
            <l xml:id="GopS26,93">क्यं गिर सिषरेकणया तो पाषलिसैल पांहणया</l>
            <l xml:id="GopS26,93">मलियागिरसोलहियं सैल बणचंद</l>
        </lg>
      </div>
    </body>
  </text>
</TEI>
