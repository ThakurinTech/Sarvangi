<TEI xmlns="http://www.tei-c.org/ns/1.0">
  <text>
    <body>
      <div>
        <head>मूल धर्म कौं अंग</head>
        <lg type="unknown">
          <l xml:id="GopS12.1">गंगा मांहैं जल मिलै सो तौ पांवन होइ |</l>
          <l xml:id="GopS12.1">गंगा काका नीर सूं पांवन कहिये सोइ |</l>
          <l xml:id="GopS12.2">बंदन करिबा देहु रै सब कोई उठि जाइ |</l>
          <l xml:id="GopS12.2">देवल काकी बंदना करतौ डोलै राइ |</l>
          <l xml:id="GopS12.3">नान्ही मोटी नापिका मिलैं समंद मैं जाइ |</l>
          <l xml:id="GopS12.3">सरवर कौ जल नापिका क्यूं करि सकै समाइ |</l>
          <l xml:id="GopS12.4">सूरिज का प्रकास सूं सब कूं सूझै ऐंन |</l>
          <l xml:id="GopS12.4">सूरिज काकी जोति सूं षोलै अपनां नैंन |</l>
          <l xml:id="GopS12.5">छाया बैसैं बृछ की पंषी पंथी आइ |</l>
          <l xml:id="GopS12.5">तरवर छाया कौंन की कहां बैसिबा जाइ |</l>
          <l xml:id="GopS12.6">परबत मांहैं पाथर ले करि सब को महल चिणाइ |</l>
          <l xml:id="GopS12.6">परबत पाथर लेण कूं काकै द्वारै जाइ |</l>
          <l xml:id="GopS12.7">हस्ती ऊपरि बैठि करि सब को चालैं राह |</l>
          <l xml:id="GopS12.7">हस्ती काकी पीठि परि बैठै बेपरवाह |</l>
          <l xml:id="GopS12.8">नाव ऊपरैं बैसि करि सब को तिरैं परांण |</l>
          <l xml:id="GopS12.8">नाव तिरै जल ऊपरैं सो हरि साध सुजांण |</l>
          <l xml:id="GopS12.9">गोबिंद कौ धर्म लेइ करि बैठे हरि के दास |</l>
          <l xml:id="GopS12.9">ताहि धर्म कूं देषि करि करैं साध की आस |</l>
          <l xml:id="GopS12.10">भार अठारा बिरष सब ससि सूं सीतल होइ |</l>
          <l xml:id="GopS12.10">ससि सीतल होइ कौंन सूं कहि समझावो कोइ |</l>
          <l xml:id="GopS12.11">जलनि बुझावै और की धरम बांचनां सार |</l>
          <l xml:id="GopS12.11">और धर्म किहि कांम का छूटैं नहीं बिकार |</l>
          <l xml:id="GopS12.12">चंदन सेती और बिरष का अंग पलट ह्वै जाइ |</l>
          <l xml:id="GopS12.12">चंदन चाहै कौंन कौं काकी बास भिदाइ |</l>
          <l xml:id="GopS12.13">कलप बृषं सूं कलपनां दुष दालिद्र नसाइ |</l>
          <l xml:id="GopS12.13">करामाति कूं मांगिबा कलप बिरष कहां जाइ |</l>
          <l xml:id="GopS12.14">लोहा सूं सोनां करै ऐसा पारस अंग |</l>
          <l xml:id="GopS12.14">पारस चाहै कौंन कौं जामैं सकति अभंग |</l>
          <l xml:id="GopS12.15">और जीव की चिंता षोवै सो चिंतामणि सार |</l>
          <l xml:id="GopS12.15">सो चिंतामणि चिंतै काकूं जामैं सकति अपार |</l>
          <l xml:id="GopS12.16">धर्म ध्यांन गुर सो भला जासूं उतरै पार |</l>
          <l xml:id="GopS12.16">गोता लागै प्रांण कौं तौ षोटा षेवणहार |</l>
          <l xml:id="GopS12.17">जिहि ओषदि सूं दुष टलै ब्याधि बिकार नसाइ |</l>
          <l xml:id="GopS12.17">धर्म ध्यांन गुर सो भला करम जीव का जाइ |</l>
          <l xml:id="GopS12.18">अंजन सूं उघडैं नयन कुछ सूझै दुष जाइ |</l>
          <l xml:id="GopS12.18">सांम्हौं आंधां ह्वै गयां तौ अंजन नहीं बलाइ |</l>
          <l xml:id="GopS12.19">बांन बगावै बार बार नीसांना सूं दूरि |</l>
          <l xml:id="GopS12.19">तौ धर्म ध्यांन किहि कांम का हरि सूं नहीं हजूरि |</l>
          <l xml:id="GopS12.20">बाजीगर षेलै कला मति षुसी होइ दातार |</l>
          <l xml:id="GopS12.20">त्यूं धर्म ध्यांन गुर सो भला जिहि रीझै करतार |</l>
          <l xml:id="GopS12.21">हरि रीझे की यहु सहिनाणीं छूटै सकल बिकार |</l>
          <l xml:id="GopS12.21">कर्म कलपनां बिघन बुराई ब्यापै नहीं लगार |</l>
          <l xml:id="GopS12.22">दुबिध्या मिटै एक करि जांनैं दूजा दिष्टि न आवै |</l>
          <l xml:id="GopS12.22">हरि रीझे की यहु सहिनांणीं हरि बिन कछू न सुहावै |</l>
        </lg>
      </div>
    </body>
  </text>
</TEI>
