<TEI xmlns="http://www.tei-c.org/ns/1.0">
  <text>
    <body>
      <div>
        <head>अपारष निंद्या कौं अंग</head>
        <lg type="[C]">
          <l xml:id="GopS40,1.0">को स्वांमीं को सेष कहै इस धुनियां का मरम न कोई लहै</l>
          <l xml:id="GopS40,1.3">यहु सब करनीं दून्यूं बेद समझि परी तब पाया भेद</l>
          <l xml:id="GopS40,1.4">दादू देषै आतम एक कहिबा सुनिबा अनंत अनेक</l>
          <l xml:id="GopS40,2.0">निदत है सब लोक बिचारा हमकूं भावै रांम पियारा</l>
          <l xml:id="GopS40,2.1">निरसंसै निरदोष लगावै ताथैं मो कूं अचिरज आवै</l>
          <l xml:id="GopS40,2.2">दुबध्या दोइ पष रहिताजे तासनि कहैं गए रेए</l>
          <l xml:id="GopS40,2.3">निरबैरी निहिकांमीं साध ता सिरि देत बहुत अपराध</l>
          <l xml:id="GopS40,2.4">लोहा कंचन एक समांन तासनि कहैं करत अभिमांन</l>
          <l xml:id="GopS40,2.5">निंद्या अस्तुति एक करि तोलै तास कहैं अपवाद हि बोलै</l>
          <l xml:id="GopS40,2.6">दादू निंद्या ताकूं भावै जाकै हिरदै रांम न आवै</l>
          <l xml:id="GopS40,3.0">ऐसे लोगनि सूं का कहिए</l>
          <l xml:id="GopS40,3.0">जे नर भए भगति थैं न्यारे तिन थैं सदा डराते रहिये</l>
          <l xml:id="GopS40,3.1">आपु न देहि न चरवा पांनीं ताहि नीदैं जि गंगा आंनीं</l>
          <l xml:id="GopS40,3.2">आप न बूडैं और कूं बोवैं अगनि लगाइ मंदिर मैं सोवैं</l>
          <l xml:id="GopS40,3.3">आपु अंध और कहैं कांनां तिनकूं देषि कबीर डरांनां</l>
          <l xml:id="GopS40,4.0">क्यांन्हैं नींदौ म्हांनैं रे थांकौ कीयौ थांनैं रे</l>
          <l xml:id="GopS40,4.1">साहिब सूं मन लायौ रे टूकौ पांणीं पायौ रे</l>
          <l xml:id="GopS40,4.2">छाजन रांम षंदायौ रे सो म्हे अंगि लगायौ रे</l>
          <l xml:id="GopS40,4.3">कुल क्रम कोई न कमायौ रे कोई षोसि न षायौ रे</l>
          <l xml:id="GopS40,4.4">निंदक कहै अबिचारी रे टीला माथै मारी रे</l>
        </lg>
        <lg type="[Ś]">
          <l xml:id="GopS40,1">साधू निर्मल मल नहीं रांम रमैं समि भाइ</l>
          <l xml:id="GopS40,1">दादू औगुण काढि करि जीव रसातलि जाइ</l>
          <l xml:id="GopS40,2">दादू अनदेष्या अनरथ कहैं कलि प्रिथमीं का पाप</l>
          <l xml:id="GopS40,2">धरती अंबर जब लगैं तब लग करैं कलाप</l>
          <l xml:id="GopS40,3">दादू डरिये लोक थैं कैसी धरैं उठाइ</l>
          <l xml:id="GopS40,3">अणदेषी अजगै बकी ऐसी कहैं बनाइ</l>
          <l xml:id="GopS40,4">दादू अणदेष्या अनरथ कहैं अपराधी संसार</l>
          <l xml:id="GopS40,4">जदि तदि लेषा लेइगा संम्रथ सिरजनहार</l>
          <l xml:id="GopS40,5">दादू भगत भेष धरि मिथा बोलै निंदया पर उपवाद</l>
          <l xml:id="GopS40,5">साचे कूं झूठा कहैं लागै बहु अपराध</l>
          <l xml:id="GopS40,6">दादू साहिब मांनैं नहीं लागै पाप अषूट</l>
          <l xml:id="GopS40,7">दादू साचे कूं झूठा कहैं झूठे कूं साचा</l>
          <l xml:id="GopS40,7">राम दुहाई काढिये कंठ थैं बाचा</l>
          <l xml:id="GopS40,8">दादू अंम्रित कूं बिष बिष कूं अंम्रित फेरि धरैं सब नांव</l>
          <l xml:id="GopS40,8">निर्मल मैला मैला निर्मल जांहिगे किस ठांव</l>
          <l xml:id="GopS40,9">जे बोलूं तौ चुप कहैं चुप तौ कहैं पुकार</l>
          <l xml:id="GopS40,9">दादू क्यूं करि छूटिये ऐसा है संसार</l>
          <l xml:id="GopS40,10">कलिजुग कूकर कलिमुहां उठि उठि लागैं धाइ</l>
          <l xml:id="GopS40,10">दादू क्यूं करि छूटिये कलिजुग बडी बलाइ</l>
        </lg>
        <lg type="[C]">
          <l xml:id="GopS40,5.0">झूठा कलिजुग कह्या न जाइ अंमृत कूं बिष कहैं बनांइ |टेक</l>
          <l xml:id="GopS40,5.1">धंन कूं निरधंन निर्धन कूं धन नीति अनींति पुकारै</l>
          <l xml:id="GopS40,5.1">निर्मल मैला मैला निर्मल साध चोर करि मारै</l>
          <l xml:id="GopS40,5.2">कंचन काच काच कूं कंचन हीरा कंकर भाषै</l>
          <l xml:id="GopS40,5.2">मांणिक मणियां मणियां मांणिक साच झूठ करि नाषै</l>
          <l xml:id="GopS40,5.3">पारस पथर पथर पारस कांमधेनि पसु गावै</l>
          <l xml:id="GopS40,5.3">चंदन काठ काठ कूं चंदन ऐसी बहुत बनावै</l>
          <l xml:id="GopS40,5.4">रस कूं अनरस अनरस कूं रस मीठ षारा होई</l>
          <l xml:id="GopS40,5.4">दादू कलिजुग ऐसा बरतै साचा बिरला कोई</l>
        </lg>
        <lg type="[Ś]">
          <l xml:id="GopS40,11">दादू झूठा राता झूठ सूं साचा राता साच</l>
          <l xml:id="GopS40,11">एता अंध न जांनहीं कहां कंचन कहां काच</l>
          <l xml:id="GopS40,12">जब हम ऊजड चालते तब कहते मारग मांहि</l>
          <l xml:id="GopS40,12">दादू पहुंचे पंथि चलि कहैं यहु मारग नांहि</l>
          <l xml:id="GopS40,13">दादू यहु परष सराफी ऊपली भीतर की यहु नांहि</l>
          <l xml:id="GopS40,13">अंतर की जांणैं नहीं ताथैं षोटा षांहि</l>
          <l xml:id="GopS40,14">दादू श्रवनां हैं नैंनां नहीं ताथैं षोटा षांहि</l>
          <l xml:id="GopS40,14">ग्यांन बिचार न उपजै साच झूठ संमझांहि</l>
          <l xml:id="GopS40,15">दादू जिन्है ज्यूं कही तिन्हैं त्यूं मांनीं ग्यांन बिचार न कीन्हां</l>
          <l xml:id="GopS40,15">षोटा षरा जीव परषि न जांनैं झूठ साच करि लीन्हां</l>
          <l xml:id="GopS40,16">सुगरा कूं निगुरा कहैं परष नहीं उरि ग्यांन</l>
          <l xml:id="GopS40,16">जगंनाथ बुधि बाहिरा चारि अंध नहीं कांन</l>
          <l xml:id="GopS40,17">दादू सगुरा निगुरा परषिये साध कहैं सब कोइ</l>
          <l xml:id="GopS40,17">सगुरा साचा निगुरा झूठा साहिब के दरि होइ</l>
          <l xml:id="GopS40,18">दादू सगुरा सति संजमि रहै संनमुष सिरजनहार</l>
          <l xml:id="GopS40,18">निगुरा लोभी लालची भूंचै बिषै बिकार</l>
          <l xml:id="GopS40,19">सगुरा सो साची दसा तनि मनि नांहीं दूजि</l>
          <l xml:id="GopS40,19">जगंनाथ निर्गुन भजैं सकल लोक मैं पूजि</l>
          <l xml:id="GopS40,20">सगुरा सहजैं मूल गहि बैठा तत बिचारि</l>
          <l xml:id="GopS40,20">निगुरा नीलज नांव बिन डोलै घर घरबारि</l>
          <l xml:id="GopS40,21">जैमल सगुरा सीतल आप है सीतल ही मुषि स्वाल</l>
          <l xml:id="GopS40,21">आप दुषी दुष देत हैं यहु निगुरां की चाल</l>
          <l xml:id="GopS40,22">निगुरा निकटि निधांन तजि आंन भजै मतिहींन</l>
          <l xml:id="GopS40,22">संतनि सूं करि बैरता लोकनि आगैं दींन</l>
          <l xml:id="GopS40,23">हेत करैं आकार सूं परहरि सिरजनहार</l>
          <l xml:id="GopS40,23">जैमल काचा चांम का सौदा करै चमार</l>
          <l xml:id="GopS40,24">चंदन धतूरौ हंस बग षलि गुडन कंचन काच</l>
          <l xml:id="GopS40,24">एकै आघ न कीजिये परसा झूठ र साच</l>
          <l xml:id="GopS40,25">तारा चंद बिभूति मेद समिता गंगा कूपो उदिकं</l>
          <l xml:id="GopS40,25">स्यंघो जंबुका अस्व षर समिता किस्तूरी निलजा</l>
          <l xml:id="GopS40,25">ऊंट ऊगजा मूरिषो पंडिता साधू सोरसमनिता</l>
          <l xml:id="GopS40,25">ऐतेजस्य न जांनांमि सो देस दूरं गता</l>
          <l xml:id="GopS40,26">चंदन काटि धतूरा बारि करि हंसु मारि कागहि भषु दीजै</l>
          <l xml:id="GopS40,26">पंडित पौरि मसकरा भींतरि गुनीं छाडि न्रिगुन द्रबु दीजैं</l>
          <l xml:id="GopS40,26">संतनि बैर असंतनि आदर चरणोदिक परहरि मदु पीजै</l>
          <l xml:id="GopS40,26">तिहि गांव तिहि ठांव कमंच कहि मांन परेषौ का कौ कीजै</l>
          <l xml:id="GopS40,27">जंति जहां न गाडर घसंनि नवते देषि सब नवैंहि</l>
          <l xml:id="GopS40,27">करत निंद्या सब निंदहि पंच चाइ चौगनैं चित बितहि नहि बिंदहि</l>
          <l xml:id="GopS40,27">मन मुष मारग मते पसू ज्यूं पासि न पेषैं</l>
          <l xml:id="GopS40,27">धका अंध कूं अंध दिसि बिदिसि कैसैं देषैं</l>
          <l xml:id="GopS40,27">संगति बबेक सगुन जिन्हैं रहु बताव बांचनि षसनि</l>
          <l xml:id="GopS40,27">भनि भीष द्रिष्टि आवै ए उदित जदि जहां न गाडर घसनि</l>
          <l xml:id="GopS40,28">इत उत की ह्वै मेलि साध के बचनहि षंडैहि</l>
          <l xml:id="GopS40,28">साध पुरिष क्या करै वै आप आपणपौ भंडहि</l>
          <l xml:id="GopS40,29">साध मिलैं तैं साधू होई उठि करि लागै संगा</l>
          <l xml:id="GopS40,29">जे संमझै तौ दीपक परष बिण पडै पतंगा</l>
          <l xml:id="GopS40,30">ह्रिदै उपजी बिनां साधू कूं कैसैं जोवैंहि</l>
          <l xml:id="GopS40,30">मन कूं जीति न सकैं सबै पिछले दिन रोवहि</l>
          <l xml:id="GopS40,31">प्रिथीनाथ दरसण नहीं अभिमांनीं अजांण</l>
          <l xml:id="GopS40,31">गुरू गोरष चीन्ह्यां नहीं ते सब भये पषांण</l>
          <l xml:id="GopS40,32">पहली संमझि न पडै धका लागै थैं जांनैं</l>
          <l xml:id="GopS40,32">बिगडी ऊपरि सबै ताहि ईस्वर करि मांनैं</l>
          <l xml:id="GopS40,33">साध सदा ही मिलैं मुगध कूं कहा समझावैंहि</l>
          <l xml:id="GopS40,33">तब महिमां अति करैं जबै बिप्रीति दिषावहि</l>
          <l xml:id="GopS40,34">आराधें कूं साध बिरोधे फल दीन्हां</l>
          <l xml:id="GopS40,34">छपन कोडि आवट्या कहा दुरबासा कीन्हां</l>
          <l xml:id="GopS40,35">जिसपैं उपजी इहै जहां साधू दुष पांवहि</l>
          <l xml:id="GopS40,35">तिसपैं धोषा घणां तहां निहचल क्यूं आंवहि</l>
          <l xml:id="GopS40,36">अभिमांनीं क्यूं लषै जिनि आतमां न जीती</l>
          <l xml:id="GopS40,36">तब क्या बेदन होत जब बलि कूं ह्वै बीती</l>
          <l xml:id="GopS40,37">प्रिथीनाथ परष बिन पढि मति गरब कोइ</l>
          <l xml:id="GopS40,37">जिस ठांइ साधन संचरहि तहां स्वांति कहां थैं होइ</l>
          <l xml:id="GopS40,38">साध साध सब को कहै साध की परष न जांनैं</l>
          <l xml:id="GopS40,38">धोषा टेक न तजै सबद ही कैसैं मांनैं</l>
          <l xml:id="GopS40,39">सत्य बचन परहरै झूठ की सेवा लागै</l>
          <l xml:id="GopS40,39">परपंची की मांनि करैं साध देष्यां उठि भागै</l>
          <l xml:id="GopS40,40">प्रिथीनाथ ए साध बचन नितहीं सुणैं</l>
          <l xml:id="GopS40,40">परष नहीं घट मांहिं घरि आए साधहि तजै</l>
          <l xml:id="GopS40,41">दादू जिहि बिधि आतम उधरै परसै प्रीतम प्रांन</l>
          <l xml:id="GopS40,41">साध सबद कूं नींदणां संमझै चतुर सुजांन</l>
          <l xml:id="GopS40,42">ए बात कथैं क्यूं साधू मांनहि प्रतष्य सूं उठि बादहि</l>
          <l xml:id="GopS40,42">साध पुरिष करि सोचहि कोई बिसवास न मांनहि</l>
          <l xml:id="GopS40,43">केई उठि झगडै लागहि जै बोलै तौं वाकी बात न मांनहि</l>
          <l xml:id="GopS40,43">अपनीं फिरि करि लावहि</l>
          <l xml:id="GopS40,43">धोषा मिटै न मन की छूटै साध बचन क्यूं पांवहि</l>
          <l xml:id="GopS40,44">बाजीद हमारेई हथियार ले हम सौं मांडै कंक</l>
          <l xml:id="GopS40,44">गुझ न दीजै आपनां कीजै तिसकी संक</l>
          <l xml:id="GopS40,45">साधू कै कछू सोभ न संक्या डिंभ अडिंबर नांहीं</l>
          <l xml:id="GopS40,45">प्रिथीनाथ साध कहां संनमुष जिनकै परष नहीं घट मांहीं</l>
          <l xml:id="GopS40,46">जैमल अंतर की संमझै नहीं परष्या सकल सरीर</l>
          <l xml:id="GopS40,46">सींग पूंछ ऊतरि गया पीवै कहां सूं षीर</l>
          <l xml:id="GopS40,47">जैमल जांण्यां रे जग है जिसा देष्या सबै बिचारि</l>
          <l xml:id="GopS40,47">परस लगावै आपणां सकै तौ रांम संभारि</l>
          <l xml:id="GopS40,48">मींन चंद्रमां जल महैं समि करि जांनैं सोइ</l>
          <l xml:id="GopS40,48">जल सूकें मींनां मुई ससि कूं दुष नहि कोइ</l>
          <l xml:id="GopS40,49">इंद्र गाज सुनि बलकिया सारदूल मन मांहि</l>
          <l xml:id="GopS40,49">सफरी षेदै ससि कूं इहै हाल जग मांहि</l>
          <l xml:id="GopS40,50">गयंद न तजै गंभीरता कूकर किलौ सुभाइ</l>
          <l xml:id="GopS40,50">भगत जगत की रीतिया यौंहीं चाली जाइ</l>
        </lg>
        <lg type="[C]">
          <l xml:id="GopS40,6.0">है हरि जन सूं जगत लरत है फुनिगा कैसैं गरड भषत है</l>
          <l xml:id="GopS40,6.1">अचिरज एक देष्यौ संसारा सुंनहां षेदै कुंजर असवारा</l>
          <l xml:id="GopS40,6.2">ऐसा एक अचंभा देष्या जंबुक करै केहरि सूं लेषा</l>
          <l xml:id="GopS40,6.3">कहै कबीर रांम भजि भाई दास अधम गति दे न जाई</l>
        </lg>
        <lg type="[Ś]">
          <l xml:id="GopS40,51.0">कीडा षैंचै ऊंट कूं मरण मतै इहि भारि</l>
          <l xml:id="GopS40,51.0">आंबरि षिवती बीजली हे गदही लात न मारि</l>
        </lg>  
        <lg type="[C]">
          <l xml:id="GopS40,7.0">काहू कै बैरि कहा सरै</l>
          <l xml:id="GopS40,7.0">ताकी सरभरि करै सु झूठौ जिहि जगदीस बडौ करै</l>
          <l xml:id="GopS40,7.1">समंद उलींचें कहा सिरांनौं कहा पवनैं परबत टरै</l>
          <l xml:id="GopS40,7.1">रवि सनमुष ह्वै धूरि उडांवैं उलटि धूरि ता मुषि परै</l>
          <l xml:id="GopS40,7.2">जाहि देषतां परम रुचि उपजै ताकै नांइ पतित तिरै</l>
          <l xml:id="GopS40,7.2">क्रिस्नदास कठहरिया मेरौ दिढ ब्रत जग घसि दंत भलैं मरै</l>
          <l xml:id="GopS40,8.0">भगत की सरभरि को करै</l>
          <l xml:id="GopS40,8.0">प्रभू प्रताप बल बदत न काहू जगु घसि दंत भलैं मरै</l>
          <l xml:id="GopS40,8.1">कहा भयौ मनि जौ पगि बाधी काचब माथै धरै</l>
          <l xml:id="GopS40,8.1">जितहि सिरोवर बाज बंधत है कहा टटुवा ऊंचै घरै</l>
          <l xml:id="GopS40,8.2">रिसि करि धूरि चंद्र तन डारै फिरि ताकी अंषियन परै</l>
          <l xml:id="GopS40,8.2">जोति लोक प्रभू थप्यौ मया करि कहि काकैं टारैं टरै</l>
          <l xml:id="GopS40,9.0">संतौ कोई या बाजी कूं जांणैं</l>
          <l xml:id="GopS40,9.0">वोछौ आप अधिक अजगर ज्यूं दुनियां कूं देषत तांणैं</l>
          <l xml:id="GopS40,9.1">जिहि बाजी इंद्रादिक मोह्या तिनहूं पार न पाया</l>
          <l xml:id="GopS40,9.1">साप न्यौल की षबरि न पाई उलटै आप बंधाया</l>
          <l xml:id="GopS40,9.2">न्यौल जडी की जुगति पिछांणैं अह यहु परचौ नांहीं</l>
          <l xml:id="GopS40,9.2">वाकौ मुष माधौ भजि रातौ सरप सदा बिष मांहीं</l>
          <l xml:id="GopS40,9.3">इन दून्यूं कौ झूझ निबेरै सो छाडै मै मेरा</l>
          <l xml:id="GopS40,9.3">तब हरदास काल डर नांहीं मन माधौ थैं नेरा</l>
        </lg>
        <lg type="[Ś]">
          <l xml:id="GopS40,52">तुरसी हरि के देहुरां लागे लाष करोरि</l>
          <l xml:id="GopS40,52">काग कपोतां हंगि भर्यौ महिमां भई कि थोर</l>
          <l xml:id="GopS40,53">चारि बेद बांचै सदा कुल उतिम मुष पाति</l>
          <l xml:id="GopS40,53">बिष्टा करी बिसंभरै क्या महिमा हूई घाटि</l>
        </lg>
      </div>
    </body>
  </text>
</TEI>
