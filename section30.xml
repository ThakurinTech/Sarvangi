<TEI xmlns="http://www.tei-c.org/ns/1.0">
  <text>
    <body>
      <div>
        <head>असाधि रोग अगयान संग छाडिबा कौं अंग</head>
        <lg type="[C]">
          <l xml:id="GopS30,1.0">तजि मन हरि बिमुषनि कौ संग |</l>
          <l xml:id="GopS30,1.0">कहा भयौ पै पांन करांयैं बिष नहि तजत भुवंग |</l>
          <l xml:id="GopS30,1.1">कउवै कहा कपूर षुवांयें स्वांन न्हवांयें गंग |</l>
          <l xml:id="GopS30,1.1">षर कूं कहा अरगजा लेपन मरकट भूषन अंग |</l>
          <l xml:id="GopS30,1.2">ज्यूं पाषांण बांण नहीं भेदै रीतौ भयौ निषंग |</l>
          <l xml:id="GopS30,1.2">सूरदास वै काली काबरि बहुरि न चढई रंग |</l>
          <l xml:id="GopS30,2.0">जन रे जांणि जगत अचेत अस बुझ गुपत हरि गुण गाइ |</l>
          <l xml:id="GopS30,2.0">साध सुणगर संगति पाषै बकणि बृथा जाइ |</l>
          <l xml:id="GopS30,2.1">उरि न भावै अणष दीजै कपिस कुंदनहार |</l>
          <l xml:id="GopS30,2.1">इसा महिमां मुगध जांणैं रांम रटण उचार |</l>
          <l xml:id="GopS30,2.2">घृत भंजन भै न भेदै निगर निर्मल नीर |</l>
          <l xml:id="GopS30,2.2">प्रीति बिण नर पाप पूर्न सु परि सकल सरीर |</l>
          <l xml:id="GopS30,2.3">चरण चंदन मेल्हि माषी भषै कुसमल कीच |</l>
          <l xml:id="GopS30,2.3">बषतहींण कु बासि गीधौ निकटि नासा नीच |</l>
          <l xml:id="GopS30,2.4">सलिल सागर सुरसुरी पसू न पैलौ सोध |</l>
          <l xml:id="GopS30,2.4">मांनि कहै हरदास भल मति दुरस रांमैं रोझ |</l>
          <l xml:id="GopS30,3.0">रांम रांम रांम रांम रमि रहिये साषित सेती भूलि न कहिये |</l>
          <l xml:id="GopS30,3.1">का सुनहां कौं सुमृत सुनांयैं का साकत पैं हरि गुन गांयैं |</l>
          <l xml:id="GopS30,3.2">का कउवा कूं कपूर षुवांयैं का बिसहर कूं दूध पिलांयैं |</l>
          <l xml:id="GopS30,3.3">साषित सुनहां दून्यूं भाई वो नीदै वो भूंकत जाई |</l>
          <l xml:id="GopS30,3.4">अंमृत ले ले नींब सिंचाई कहै कबीर वाकी बांनि न जाई |</l>
          </lg>
          <lg type="[Ś]">
          <l xml:id="GopS30,1">दध्य सींचि दुग्ध सींचि अथवा मधु साकरं |</l>
          <l xml:id="GopS30,1">तथापि कुटिकोनिंब प्रकीरति सुभाव न मुच्यते |</l>
          <l xml:id="GopS30,2">गुल प्रबत अग्रेषु नींब बजत थोपिते |</l>
          <l xml:id="GopS30,2">पयो घट सहश्रांणि निंब किंब धुराइते |</l>
          <l xml:id="GopS30,3">द्रुजन रुष बंबूल कौ सजन द्वारि न बोइ |</l>
          <l xml:id="GopS30,3">जौब अंमीं लै सींचिये तौब कंटीलौ होइ |</l>
          <l xml:id="GopS30,4">क्यारी करै कपूर की म्रिघ मद धोरा बांधि |</l>
          <l xml:id="GopS30,4">नंद सुधा भरि सींचिये ल्हसण न छाडै गंधि |</l>
          <l xml:id="GopS30,5">अहमष सूकर स्वांन का करि उतिमां चार रसोई |</l>
          <l xml:id="GopS30,5">कनक पात्र मैं मेलिये तऊ पवित्र न होई |</l>
          <l xml:id="GopS30,6">रतन पंजरे बस्ते कागा भष्यते अंम्रित भोजनं |</l>
          <l xml:id="GopS30,6">पठते बेद चत्वारे जाति सुभाव न मुच्यते |</l>
          <l xml:id="GopS30,7">संजारी कूं राज पद पंडित कथा सुणावै |</l>
          <l xml:id="GopS30,7">मिष्टांन पांन भोजन करैउ तऊ जाति सुभाव न जावै |</l>
          <l xml:id="GopS30,8">ईल तिवंजै ईसनां आदत किवैं न जाइ |</l>
          <l xml:id="GopS30,8">उट ज गंदम छडिये चुणि जवासा षाइ |</l>
          <l xml:id="GopS30,9">असंत संत बिद्वानि संत संताप कारये |</l>
          <l xml:id="GopS30,9">बाघ्रसि बृती क्रित्वा भोजनं पसू पातने |</l>
          <l xml:id="GopS30,10">कोटि बरस लूं राषिये जीव ब्रह्म संगि दोइ |</l>
          <l xml:id="GopS30,10">दादू मांहैं बासनां मेला कदे न होइ |</l>
          <l xml:id="GopS30,11">कोटि बरस लूं राषिये बंसा चंदन पास |</l>
          <l xml:id="GopS30,11">दादू गुंण लीयें रहै कदे न लागै बास |</l>
          <l xml:id="GopS30,12">कोटि बरस लूं राषिये लोहा पारस संग |</l>
          <l xml:id="GopS30,12">दादू रोम का अंतरा पलटै नांहीं अंग |</l>
          <l xml:id="GopS30,13">कोटि बरस लूं राषिये पथर पांणीं मांहि |</l>
          <l xml:id="GopS30,13">दादू आडा अंग है भीतरि भेदै नांहि |</l>
          <l xml:id="GopS30,14">दादू परष नहीं बेसास बिन भाव भरोसा नांहि |</l>
          <l xml:id="GopS30,14">संगति करि कोरा रह्या पथर पांणीं मांहि |</l>
          <l xml:id="GopS30,15">कबीर झिरिमिरि झिरिमिरि बरषिया पांहण ऊपरि मेह |</l>
          <l xml:id="GopS30,15">माटी गलि सैंजल भई पांहण वोही तेह |</l>
          <l xml:id="GopS30,16">कबीर हरिया जांणैं रुंषडा उस पांणीं का नेह |</l>
          <l xml:id="GopS30,16">सूका काठ न जाणहीं कबहूं बूठा मेह |</l>
          <l xml:id="GopS30,17">कबीर कुबधि पाषर सारकी सबद तीर झडि जांहि |</l>
          <l xml:id="GopS30,17">कर्म कापड मैंणका नीर भेदै नांहि |</l>
          <l xml:id="GopS30,18">कबीर मूंढ करमियां नषसिष पाषर ज्यांह |</l>
          <l xml:id="GopS30,18">बांहण हारा क्या करै जे बांण न लागै त्यांह |</l>
          <l xml:id="GopS30,19">कबीर बेकांमी कूं सर जिनि बाहै सांठी तोडै अर मूल गंवावै |</l>
          <l xml:id="GopS30,19">दास कबीर ताही कूं बाहै रालि सनाह सनमुष सर साहै |</l>
          <l xml:id="GopS30,20">जैसैं गोरी गुमट परि डारत ही ढरि जाइ |</l>
          <l xml:id="GopS30,20">रजब सूंनीं आत्मां सबद कहां ठहिराइ |</l>
          <l xml:id="GopS30,21">निगुणां सेती गुण किया कालरि बाह्यौ जीव |</l>
          <l xml:id="GopS30,21">फाटै दूधि जांवण दिया कदे न निकसै घीव |</l>
          <l xml:id="GopS30,22">कहा कु मांणस सौं प्रीतडी कहा कु ठाकर सौं नेह |</l>
          <l xml:id="GopS30,22">कहा निगुणां सेती गुण कियां कहा कालरि बूठा मेह |</l>
          <l xml:id="GopS30,23">कालरि षेत न नीपजै जे बाहै सौ बार |</l>
          <l xml:id="GopS30,23">दादू हांनां बीज का क्या पचि मरै गंवार |</l>
          <l xml:id="GopS30,24">दादू अंधे कूं दीपक दिया तौ भी तिमर न जाइ |</l>
          <l xml:id="GopS30,24">सोधी नहीं सरीर की ता सनि का संमझाइ |</l>
          <l xml:id="GopS30,25">जैमल कहा गायां आगैं गुण कथै कहा भेडां आगैं भाव |</l>
          <l xml:id="GopS30,25">अजा न समझै अर्थ की भावै कोटिक कहि संमझाव |</l>
          <l xml:id="GopS30,26">मति बुधि ग्यांन बिचार बिन मांणस पसू समांन |</l>
          <l xml:id="GopS30,26">समझाया संमझै नहीं दादू परम गियांन |</l>
          <l xml:id="GopS30,27">जैमल ग्यांनहींन जढव सूं क्या कहिये संमझाइ |</l>
          <l xml:id="GopS30,27">आधे प्रांण अचेत सूं पचि पचि मरै बलाइ |</l>
          <l xml:id="GopS30,28">बेस्वां कूं पतिब्रत किसा कोटि कहैं संमझाइ |</l>
          <l xml:id="GopS30,28">जैमल झूठे जीव कूं कबहूं न साच सुहाइ |</l>
          <l xml:id="GopS30,29">अग्यहसुषमराध्य सुषमराध्यते बसेषग्यह |</l>
          <l xml:id="GopS30,29">ग्यांन लवदुरबिदगधह ब्रह्मापि नरं नरंजयत्य |</l>
          <l xml:id="GopS30,30">बाजीद सुध बुध आतमां पघरि जाइ ज्यूं घीव |</l>
          <l xml:id="GopS30,30">ब्रह्मा हू पैं नां सधै ग्यांन दगध जे जीव |</l>
          <l xml:id="GopS30,31">दादू सुध बुध आतमां सतगुर परसै आइ |</l>
          <l xml:id="GopS30,31">दादू भृंगी कीट ज्यूं देषत ही ह्वै जाइ |</l>
          <l xml:id="GopS30,32">सुध बुध सूं सुष पाईये कै साध बमेकी होइ |</l>
          <l xml:id="GopS30,32">दादू ए बिच के बुरे दाधे रींगे सोइ |</l>
          <l xml:id="GopS30,33">जांण बपुडा जु कुछ जांणैं अजांण बपुडा सो रहा |</l>
          <l xml:id="GopS30,33">बिच बेगलिया कछू न जांणैं दाधा रींगा दो रहा |</l>
          <l xml:id="GopS30,34">दीपक सेती दीपक बालै यहु द्रिष्टा की जाती |</l>
          <l xml:id="GopS30,34">अंधे हाथि सरावा दे करि कहां लगावै बाती |</l>
          <l xml:id="GopS30,35">लषेक दीपक एकठे कीजैंहिं अंधा कहां संमझायें |</l>
          <l xml:id="GopS30,35">कहि प्रिथीनाथ मूरिष उपदेस्यां जैसैं गदहा गंग न्हवांयैं |</l>
          <l xml:id="GopS30,36">अंधे कूं आरसी दिषांवै कहि बहिरा सूं बात |</l>
          <l xml:id="GopS30,36">ग्यांनीं ह्वै मूरिष संमझावै सांम्हौं होइ संताप |</l>
          <l xml:id="GopS30,37">सबद न बिंदहि बाद न बैसंहि झगडै किनि सिधि पाई |</l>
          <l xml:id="GopS30,37">कंचन सरभरि लोहा तोलैहि कालिका दूरि न जाई |</l>
          <l xml:id="GopS30,38">गुरू न चींन्हहि झगडा मांडैंहि बादी बचन न लागै |</l>
          <l xml:id="GopS30,38">दीपकं देषि पतंग न बिलंबै जलैं आपनपा जागै |</l>
          <l xml:id="GopS30,39">काढि पिवै सो मुष सूं आछै डाकि पड्यांत न बोला |</l>
          <l xml:id="GopS30,39">दुबध्या रूप बिधाता षेलै संमझि चलौ मति भोला |</l>
          <l xml:id="GopS30,40">प्रिथीनाथ गुरू गति ऐसी दुष्ट देषि मति ढांकी |</l>
          <l xml:id="GopS30,40">तत सबद थैं ऐसा रालै जैसैं घृत तहि मांषी |</l>
          <l xml:id="GopS30,41">अवधू सूधा घट कूं कैसैं भरिबा जब लग ऊपरि पाली |</l>
          <l xml:id="GopS30,41">कोटि धार जे इंद्र समोषै तौ भी भींतरि षाली |</l>
          <l xml:id="GopS30,42">षार समंद सूं हठि रह्या मींठी कदे न होइ |</l>
          <l xml:id="GopS30,42">साह की संपति सब गई फिरि पछितांनां रोइ |</l>
          <l xml:id="GopS30,43">कवल की जड मींडका बास न जाणैं सोइ |</l>
          <l xml:id="GopS30,43">षीली कांठै कण रह्या मैदा कदे न होइ |</l>
          <l xml:id="GopS30,44">और अंन सब सीजि गया कोरा कण न भीजै |</l>
          <l xml:id="GopS30,44">नौषंड प्रिथमीं नींपनीं कागे सूं कहा कीजै |</l>
          <l xml:id="GopS30,45">घूघू अर चमचेड कूं सूरिज सूझै नांहि |</l>
          <l xml:id="GopS30,45">इंद्र अघाये जीव सब चातृग प्यासे जांहि |</l>
          <l xml:id="GopS30,46">मुकता रहारेण किं मूकटस्य मिष्टांन पांनेन किं ग्रधभस्य |</l>
          <l xml:id="GopS30,46">अंधस्य दीपं बधरस्य नादं मूरिषस्य किं धर्मकथा प्रसंगं |</l>
          <l xml:id="GopS30,47">बालबितं बिषं बिदया अजीर्ण बिष भोजनं |</l>
          <l xml:id="GopS30,47">बिषं गोष्टि दालिद्रीच बृधस्य तरुणीं बिष: |</l>
          <l xml:id="GopS30,48">दादू तृषा बिनां तनि प्रीति न उपजै सीतल निकटि जल धरिया |</l>
          <l xml:id="GopS30,48">जनम लगैं जीव पुंणग न पीवै निर्मल दहदिसि भरिया |</l>
          <l xml:id="GopS30,49">दादू षुध्या बिनां तनि प्रीति न उपजै बहु बिधि भोजन नेरा |</l>
          <l xml:id="GopS30,49">जनम लगैं जीव रती न चाषै पाक पूर बहुतेरा |</l>
          <l xml:id="GopS30,50">दादू तपति बिनां तनि प्रीति न उपजै संग हीं सीतल छाया |</l>
          <l xml:id="GopS30,50">जनम लगैं जीव जांणैं नांहीं तरवर त्रिभुवन राया |</l>
          <l xml:id="GopS30,51">दादू चोट बिनां तनि प्रीति न उपजै ओषद अंगि रहंत |</l>
          <l xml:id="GopS30,51">जनम लगैं जीव पलक न परसै बूंटी अमर अनंत |</l>
          <l xml:id="GopS30,52.1">आंब बिडै हूंवौ नींब आक उगियौ मले गिरि |</l>
          <l xml:id="GopS30,52.2">नलनीं जलि गलि गई ऊस सरसं भरि जायौ |</l>
          <l xml:id="GopS30,52.3">बींझ बनि कोल ऊपनीं माल सर तूंबां छायौ |</l>
          <l xml:id="GopS30,52.4">षुरासांणि षर ऊपनौं लोह कणे गिरि आयौ |</l>
          <l xml:id="GopS30,52.5">पर्यौ पलटि परहथि पड्यौ रैंणांइर पैठौकुवै |</l>
          <l xml:id="GopS30,52.6">कबि नल्हभाट कांयौं करै जै बैरागरि पथर हुवै |</l>
          <l xml:id="GopS30,53">जनम नहीं अंकूर बिण सिड्या सुजांमैं नांहि |</l>
          <l xml:id="GopS30,53">ते क्या जामैं बापडा सदा कलपनां मांहि |</l>
          <l xml:id="GopS30,54">करमांनद पाषांण रौ ऊगै नहीं अंकूर |</l>
          <l xml:id="GopS30,54">यौं मुकति नहीं हरि नांव बिन जिहिरौ साषी बोलै सूर |</l>
          <l xml:id="GopS30,55">बज्रेबज्र भेदंत पाषांण भेदंत टांकी |</l>
          <l xml:id="GopS30,55">मंत्रे सर्प भेदंत मूरिष ह्रिदा न भेदंति |</l>
          <l xml:id="GopS30,56">बिमुष अग्यांनीं जीव सौं कथा करै जिनि कोइ |</l>
          <l xml:id="GopS30,56">आला लकडा जालिये जलै न पावक होइ |</l>
          <l xml:id="GopS30,57">जीव बिमुष हरि नांव सौं गोबिंद कथा न भावै |</l>
          <l xml:id="GopS30,57">कहा मडा कौं मिसरी प्यायैं उलटी बाहरि आवै |</l>
          <l xml:id="GopS30,58">म्रितक कूं मूली नहीं क्या फूंकै बिन आंगि |</l>
          <l xml:id="GopS30,58">रजब रीता भाव बिन सो प्रांणीं दे त्यागी |</l>
          <l xml:id="GopS30,59">आंब न होवै आक सूं साध न ह्वै संसार |</l>
          <l xml:id="GopS30,59">गोहूं होइ न ग्वार सूं कोटि करै परकार |</l>
          <l xml:id="GopS30,60">गोपाल स्वांन पूंछ संसार सब सूधा कदे न होइ |</l>
          <l xml:id="GopS30,60">बांकि बुराई नां मिटै कोटि करै जे कोइ |</l>
          <l xml:id="GopS30,61">ईसे आदर बहुत दे षर राष्या घर मांहि |</l>
          <l xml:id="GopS30,61">मकै मदीनैं ले गया आदति छूटी नांहि |</l>
        </lg>
      </div>
    </body>
  </text>
</TEI>
