<TEI xmlns="http://www.tei-c.org/ns/1.0">
  <text>
    <body>
      <div>
        <head>निर्दोष सच अतीत का लक्ष्याणी की पारष कौं अंग</head>
        <lg type="[unknown]">
          <l xml:id="GopS19">सति नाम करता पुरिष अजोनी स्यंभू निर्भै निरंकार अकाल मूरति</l>
          <l xml:id="GopS19,1">आसंन साधि निरालंब रहै पंच तत निग्रह करि गहै</l>
          <l xml:id="GopS19,1">थोडी निंद्रा अलप अहारु साधू के प्यंडे सदा बिचारु</l>
          <l xml:id="GopS19,1">जत सत संजम सुरति बिचष्यण नांनिक कहै ए जोग के लष्यण</l>
          <l xml:id="GopS19,2">जां बोलै तौ ब्रह्म गियांनीं अहनिसि जागै रहै नियांनीं</l>
          <l xml:id="GopS19,2">सुंनि मंडल मैं डोरी धरै गुर परसादैं कबहूं न मरै</l>
          <l xml:id="GopS19,2">इहि बिधि कीजै गुर की सेवा ताकूं बंदैं सगले देवा</l>
          <l xml:id="GopS19,2">जिह्वा बंद न देई चष्यण नांनिक कहै ए जोग के लष्यण</l>
          <l xml:id="GopS19,3">तामस तृस्नां लोभ निवारै पंच अग्नि घट भीतरि जारै</l>
          <l xml:id="GopS19,3">अहनिसि रहै गंडीर चढाइ सहजैं उपजै दुबिध्या जाइ</l>
          <l xml:id="GopS19,3">साध निवाजै बंधै चोर हरि बिन मंत्र न जपिये होर</l>
          <l xml:id="GopS19,3">उतिम भली तिन्हां की चक्षंण नांनिक कहै ए जोग के लक्षण</l>
          <l xml:id="GopS19,4">पंचूं इंद्री दिढ करि राषै जिह्वा मुष तैं अस्ति न भाषै</l>
          <l xml:id="GopS19,4">कोटि कुटंतर तत के बेते गगनंतर मैं राषै चेते</l>
          <l xml:id="GopS19,4">सींचि पयाल गगन सर भरै त्रिबेणीं जाइ मंजन करै</l>
          <l xml:id="GopS19,4">पंच सत कूं लागा रक्षण नांनिक कहै ए जोग के लक्षण</l>
          <l xml:id="GopS19,5">पूर्ब चढै पछिम आवै रवि ससि दुहां इकंत्र मिलावै</l>
          <l xml:id="GopS19,5">अहूंठ पटण की चीन्हैं बाट तापरि बूझै औघट घाट</l>
          <l xml:id="GopS19,5">नवषंड देषै पूर्ब पछिम उतर दक्षण नांनिक कहै ए जोग के लक्षण</l>
          <l xml:id="GopS19,5">यहु तन भांडा सुरति दुध पवै सच समाइण सुध</l>
          <l xml:id="GopS19,6">जोग जुगति करि सहजे समाइ जुगति बिहूंणां बिकहु जाइ</l>
          <l xml:id="GopS19,6">ग्यांन मथांणां नता नांव इणि बिधि जपिये केवल नांव</l>
          <l xml:id="GopS19,6">रोलि बिरोलि लिया जिनि मषुण नांनिक कहै ए जोग के लक्षण</l>
          <l xml:id="GopS19,6">तिहूं वांका मारि मिलावै मांन पंचा मैं होइ परधांन</l>
          <l xml:id="GopS19,7">जो पंचां का जांणैं भेव आपे करता आपे देव</l>
          <l xml:id="GopS19,7">अंगम निगंम बंचे जांणैं नवग्रह बंधै दस घरि आंणैं</l>
          <l xml:id="GopS19,7">सत सताईस चौदह चारि आंगैं षडे रहैं दुवारि</l>
          <l xml:id="GopS19,7">अठ अठारह बारह बीस आगैं काढें षडें हदीस</l>
          <l xml:id="GopS19,8">ऊंची नजरि सराफी होइ नांनिक कहै उदासी सोइ</l>
          <l xml:id="GopS19,8">उदासी सो जो करै उदास रूंष बिरष गिर कंद लिबास</l>
          <l xml:id="GopS19,8">अहनिसि रहिबा जोग अभ्यास पारस अंग न लावै पास</l>
          <l xml:id="GopS19,8">जिहि घटि दुतिया दुबधा दुरमति न होइ नांनिक कहै उदासी सोइ</l>
          <l xml:id="GopS19,9">ग्यांन षडग ले मन सूं झूझे मरम दसा पंचां का बूझै</l>
          <l xml:id="GopS19,9">मन मरते की पावै गांठि तीर्थ न्हां तीनि सै साठि</l>
          <l xml:id="GopS19,9">जिनि मैल इस मन की षोई नांनिक कहै उदासी सोई</l>
          <l xml:id="GopS19,9">प्रथमे पूर्ब गवन करै दुतिया दक्षण दृष्टि धरै</l>
          <l xml:id="GopS19,10">दषिण ते जाइ पछिम आवै अहूंठ पटण की सोझी पावै</l>
          <l xml:id="GopS19,10">पछिम ते जाइ चढै सुमेर पावै पर दषिण के फेर</l>
          <l xml:id="GopS19,10">पुरिया कवला ऊपरि कवलास्न तहां पर ब्रह्म का आसण</l>
          <l xml:id="GopS19,10">हीरे रतने माल परोई नानिक कहै उदासी सोई</l>
          <l xml:id="GopS19,11">कहां स गगनंतर का भैंन जाकौं नित मनावै सौंन</l>
          <l xml:id="GopS19,11">एहा सूरा कौंन नित उठि जूझै द्रुजन दौंन</l>
          <l xml:id="GopS19,11">बंधे बैसंदर पांणीं पौंन</l>
          <l xml:id="GopS19,11">गगन मंडल जिनि गऊ चोई नांनिक कहै उदासी सोई</l>
          <l xml:id="GopS19,12">देही अंदरि अठसठि हाट ताकूं बज्र जडाये पाट</l>
          <l xml:id="GopS19,12">औघट घाट बिषम है बाट</l>
          <l xml:id="GopS19,12">ऐसा मारग गुरू दिषाया दहदिसि देषि समझि घरि आया</l>
          <l xml:id="GopS19,12">अठसठि गंढी षोल्या कूई</l>
          <l xml:id="GopS19,13">गगनि कि मंडलि गउवा चोई नांनिक कहै उदासी सोई</l>
          <l xml:id="GopS19,13">गुर का भगता इंद्री जती हिरदे मुकता मुष का सती</l>
          <l xml:id="GopS19,13">द्रिष्टि दयाल देषै कर दांन जे घट निवैं तौ निवियां जांन</l>
          <l xml:id="GopS19,13">बचन सबद का सूफल दूत नांनिक कहै सोई अवधूत</l>
          <l xml:id="GopS19,14">चंचल जाइ न जाइ तमासै जूवै षेलै न हारै पासै</l>
          <l xml:id="GopS19,14">रंगे चंगे चित न लावै गुर का दीया अंगि हं ढांवैं</l>
          <l xml:id="GopS19,14">परघरि जाइ न करई कथा एहा गुर पूरे के नथा</l>
          <l xml:id="GopS19,14">गुर की साषी सुणि रे पूता नांनिक कहै सोई अवधूता</l>
          <l xml:id="GopS19,15">अस्वर नदी अपूठी तीरै अहनिसि सदा सिधांयां सरै</l>
          <l xml:id="GopS19,15">कवल उलटै पलटै पवन यौं निवारै आवागवन</l>
          <l xml:id="GopS19,15">मन पवन कूं राषै बंधि जाइ त्रिबेणीं त्रिकुटी संधि</l>
          <l xml:id="GopS19,15">अपणे बसि करि राषै दूत नांनिक कहै सोई अवधूत</l>
          <l xml:id="GopS19,16">गगनंतर कौं भवर उडावै अहनिसि डोरी गूडी लावै</l>
          <l xml:id="GopS19,16">परचौ होइ तौ फिरि घरि आवैं</l>
          <l xml:id="GopS19,16">इहि बिधि जुगति कमावै जोग आंये हरष न गए सोग</l>
          <l xml:id="GopS19,16">संजम रहै न बिनसै सूत नांनिक कहै सोई अवधूत</l>
          <l xml:id="GopS19,17">अरचे के घर रहै उदास परचे के घरि करै निवास</l>
          <l xml:id="GopS19,17">ऊंदर कै सबदि बिलाई भागी नांनिक कहै सोई बैरागी</l>
          <l xml:id="GopS19,18">सो बैरागी बया नहीं ल्यावै स्यौ कै आगै सकति नचावै</l>
          <l xml:id="GopS19,18">सिव सकती के कर्म करै अजर बस अगोचर जरै</l>
          <l xml:id="GopS19,19">ऐसा ओषद षाइ सार जित षांयां मन जांहि बिकार</l>
          <l xml:id="GopS19,19">तामस त्रिस्नां समो तियागी नांनिक कहै सोई बैरागी</l>
         </lg> 
         <lg type="[Ś]"> 
          <l xml:id="GopS19,20">बैरागी सो बिसरै बपु अडिग अस्थिर अबिचल तपु</l>
          <l xml:id="GopS19,20">मन कूं पकडै उर्ध द्रिष्टि ध्यांन सो बैरागी ब्रह्म समांन</l>
          <l xml:id="GopS19,21">बैरागी बपु पोष निवारै सासैं सास सुरति उरि धारै</l>
          <l xml:id="GopS19,21">बिसरै माया मेर मंडाण अनल पंषि ज्यूं सुंनि समांण</l>
          <l xml:id="GopS19,22">असथिर आसण आसा छाडै मन न बंधावै मींत</l>
          <l xml:id="GopS19,22">चित चरणां चहुंट्यौ रहै गुण तजि भजै अतीत</l>
          <l xml:id="GopS19,23">द्रपन मैं मुष देषये पकडाया नहीं जाइ</l>
          <l xml:id="GopS19,23">यौं रहे अलेप सरीर सूं तौ सिर भद्र कराइ</l>
          <l xml:id="GopS19,24">ज्यूं तेल कडाही आवटै मांहैं दीसै चंद</l>
          <l xml:id="GopS19,24">मेर मंडांण दाझै नहीं तब बैराग अनंद</l>
          <l xml:id="GopS19,25">बारि बंध्या ज्यूं सीत सूं जीव जंत भी मांहि</l>
          <l xml:id="GopS19,25">तारा चंद गगन अरु बादल बंधणीं आये नांहि</l>
          <l xml:id="GopS19,26">बंधे सु दुष पांवैं बहुत जांमण मरण प्रवाहि</l>
          <l xml:id="GopS19,26">दुष दाझणि दोजग दहणि जुरा मींच जंम षाहि</l>
          <l xml:id="GopS19,27">बंधणीं आया बपु कूं पोषै स्वादि बध्या संसारि</l>
          <l xml:id="GopS19,27">सिष पूजा लालचि मन लावै ते गये अपणपौ हारी</l>
          <l xml:id="GopS19,28">भगता तिर्ण मतौ संसारी तिरण तत ते लेहु बिचारी</l>
          <l xml:id="GopS19,28">प्रीति जांणि रांम जे कहै दास नाम सो भगता लहै</l>
          <l xml:id="GopS19,29">तजि भेष भ्रंम भगवंत भजि भाई धरे ध्यांन न लाई</l>
          <l xml:id="GopS19,29">तौ तूं जन रांम कौ कहावै कबीर की गति पाई</l>
          <l xml:id="GopS19,30">दादू सूषिम मांहि ले तिनका कीजै त्याग</l>
          <l xml:id="GopS19,30">सब तजि राता रांम सौं दादू यहु बैराग</l>
          <l xml:id="GopS19,31">गुण अतीत सो दर्शनीं आपा धरै उठाइ</l>
          <l xml:id="GopS19,31">दादू निर्गुण रांम गहि डोरी लागा जाइ</l>
          <l xml:id="GopS19,32">सधू निंद्या न कर्तब्यं षटदर्सन समानई</l>
          <l xml:id="GopS19,32">दारदार बहनीं जथा कारं अतीथं ब्रह्म उच्यते</l>
          <l xml:id="GopS19,33">अंतरनाडी सोषै बाइ अरु आनंद समुद्र समाइ</l>
          <l xml:id="GopS19,33">बिस्व चक्र मैं पतित न होइ पंडित नांम कहावै सोइ</l>
          <l xml:id="GopS19,34">पंडित चारि बेद गुण गावा आदि अंत्यि कर पूत कहावा</l>
          <l xml:id="GopS19,34">उतपति परलै कहै बिचारी संसा घालै सबै निवारी</l>
          <l xml:id="GopS19,35">बांभण सो जो ब्रह्म कूं जांणैं ब्रह्मा जीव कहै सो मांनैं</l>
          <l xml:id="GopS19,35">भर्म कर्म का भेद न भाई गोबिद का गुण निसदिन गाई</l>
          <l xml:id="GopS19,35">तौ तूं बांभण भगत कहाई ब्रह्मा की गति पाई</l>
          <l xml:id="GopS19,36">पंच इंद्रीं निग्रंहं कृत्वा कांम क्रोध बिबर्जिता</l>
          <l xml:id="GopS19,36">नित्वं ध्यांनं परं ब्रह्मं सा बिप्रो देव उच्यते</l>
          <l xml:id="GopS19,37">जंगम जोग बिचारौ कहुंवां जीव सीव करि एकै ठउंवां</l>
          <l xml:id="GopS19,37">चित चेतनि करि पूजा लावा सो तौ जंगम नांव कहावा</l>
          <l xml:id="GopS19,38">जैं न जीव का करहु उबारा कौंन जीव का करहु उधारा</l>
          <l xml:id="GopS19,38">कहां बसैं चौरासी का देव लहौ मुकति जे जांणैं भेव</l>
          <l xml:id="GopS19,39">नेम अर्हत अलेष मनाया तिन्हूं सबै सिधि पाई</l>
          <l xml:id="GopS19,39">ए मूंढा मूरिष मर्म न जांणैं सो भेषां बीधां भाई</l>
          <l xml:id="GopS19,40">जोगी भसम करै भै मारी सहज गहै बिचार बिचारी</l>
          <l xml:id="GopS19,41">तजि आरंभ अलेष गहि भाई साहिब सूं ल्यौ लाई</l>
          <l xml:id="GopS19,41">तौ तैं जोग जुगत सब जांणीं गोरष की गति पाई</l>
          <l xml:id="GopS19,42">जोगी सो जे मन जोगवै बिण बिलाइति राज भोगवै</l>
          <l xml:id="GopS19,42">कनक कांमणीं त्यागै दोइ सो जोगेस्वर निरभै होइ</l>
          <l xml:id="GopS19,43">गृही रिण कष्ट धनं कष्टं जोगिनां</l>
          <l xml:id="GopS19,43">रंडिया मंडणं कष्ट राजा कष्टं पुलांइणं</l>
          <l xml:id="GopS19,44">बेस्वां दुषी करूपानां राजा दुषी दलभंजते</l>
          <l xml:id="GopS19,44">गृही दुषी माया बिनां जोगी दुषी धन संचते</l>
          <l xml:id="GopS19,45">जोगी सो जो द्रिष्टि जोगवै सहजि सुषमनां भजि भोगवै</l>
          <l xml:id="GopS19,45">अकलप भगतै बसत बिरांणीं यौं परचै रहै अगनि मैं पांणीं</l>
          <l xml:id="GopS19,46">इंद्री का जति मुष का सती हिरदा का कमल मुकता</l>
          <l xml:id="GopS19,46">ईस्वर बोलत पारबती ते जोगी जोग जुगता</l>
          <l xml:id="GopS19,47">जोगी संदी जाति मैं क्यं बेस न बडाई</l>
          <l xml:id="GopS19,47">पातां ऊंपरि करे छतन मैं छाई</l>
          <l xml:id="GopS19,48">जोगी जेथीं दाव धार्यौ तूंबा कींगरी</l>
          <l xml:id="GopS19,48">ते ल्हांई लहंदाव बेहण बाटोडंनिमैं</l>
          <l xml:id="GopS19,49">जोगी जगिन अचणां सुंनिल धांऊं साव</l>
          <l xml:id="GopS19,49">गूंदर बगुरंनि मैं सूई धगा धाव</l>
          <l xml:id="GopS19,50">रांम जिन्हीं दे मन मैं सिंन्यांसी सोई</l>
          <l xml:id="GopS19,50">सची प्रीति पिरं निसां पालीं दा जेई</l>
          <l xml:id="GopS19,51">सिंन्यांसी सोई करै सर्ब का नास गगन मंडल मैं मांडै आस</l>
          <l xml:id="GopS19,51">अनहद सूं मन उनमनि रहै सोई सिंन्यासी अगम की कहै</l>
          <l xml:id="GopS19,52">सिंन्यासी सो साहिब कू जांणैं भगवांन सो जे भगति बषांणैं</l>
          <l xml:id="GopS19,52">परमहंस जे पाप न छींपै पारब्रह्म पति और न भाई</l>
          <l xml:id="GopS19,52">तौ तैं दत्त की गति पाई</l>
          <l xml:id="GopS19,53">अर्धक उर्धक ए सिन्यासी ते सब लागि रहैं अबिनासी</l>
          <l xml:id="GopS19,53">अजरांवर कूं दिढ करि गहै सो सिन्यासी उनमनि रहै</l>
          <l xml:id="GopS19,54">रावल ते जे चालै राह उलटी लहरि समावै माह</l>
          <l xml:id="GopS19,54">पंच तत का जांणैं भेव ते तौ रावल परतषि देव</l>
          <l xml:id="GopS19,55">पांगल ते जे प्रकीर्त्य गालै अहनिसि ब्रह्म अग्नि परजालै</l>
          <l xml:id="GopS19,55">परजालै अगनि लगावै बंध काया अजरांवर थिर ह्वै कंध</l>
          <l xml:id="GopS19,56">बंन ते जे बनषंड मैं रहै सुंनि निरालंब बारता कहै</l>
          <l xml:id="GopS19,56">माया न मनसा आसा न पास ते बनषंड मैं रहै उदास</l>
          <l xml:id="GopS19,57">अगमांगम करै ते गंम अहनिसि काया राषै दंम</l>
          <l xml:id="GopS19,57">नाद बिंद का जांनै भेव अगमांगम करै ते देव</l>
          <l xml:id="GopS19,58">आई पंथी जे अनभै करै उलटि बांण गगन कूं धरै</l>
          <l xml:id="GopS19,58">उलटि उजाई बेध्या भैंरा सिध बाल गुंदाई साध्या जौंरा</l>
          <l xml:id="GopS19,59">पंषि सुंनि निरालंब देषै अंषि पर्म सुंनि मैं जोति असंषि</l>
          <l xml:id="GopS19,59">बेध्या हीरा मांणिक पाया तौ तब पंकि पंथ मैं आया</l>
          <l xml:id="GopS19,60">ध्वज ते जे धजा कूं जांणैं उलटा पवन गगन कूं तांणैं</l>
          <l xml:id="GopS19,60">अहनिसि नाद बजावै बीणां तेई ध्वज धजा सूं लींणां</l>
          <l xml:id="GopS19,61">गोपाल ते जे बंचै काल अहनिसि अनभै जीतै जाल</l>
          <l xml:id="GopS19,61">काल क्रोध मेटै बिस्न की माया ते गोपालनाथ की काया</l>
          <l xml:id="GopS19,62">बोलंति सिध घोडा चोली हम रिण षत्री षेत्र का सूरा</l>
          <l xml:id="GopS19,62">गगन मंडल मैं रहनि हमारी जहां बाजै अनहद तूर</l>
          <l xml:id="GopS19,63">गोरष ते जे राषै गोइ माया मनसा न करै मोह</l>
          <l xml:id="GopS19,63">सदा अलिपत रहै उदास परचै जोग स्यंभ निवास</l>
          <l xml:id="GopS19,64">श्री गोरषनाथ पंथ का देव अनंत सिधां मिलि पाया भेव</l>
          <l xml:id="GopS19,64">पाया भेव पाई प्रतीति अनंत सिधा मैं गोरष अतीत</l>
          <l xml:id="GopS19,65">ओऊं अनाद बोलंत षरतर पंथ जिह्वा इंद्री दीजै बंध</l>
          <l xml:id="GopS19,65">योग युगति मैं हि रहै समाइ सो जोगी सिर भद्र कराइ</l>
          <l xml:id="GopS19,66">द्वादस मंदिर सिव अस्थांन तेह उतिम ब्रह्म गियांन</l>
          <l xml:id="GopS19,66">द्वादस नि:श्चल एक महि रहै ते जोगी सिर टोपी बहै</l>
          <l xml:id="GopS19,67">मन मूंडै तौ मस्तक मुंडि नीहीं तर पडै नरक कै कुंडि</l>
          <l xml:id="GopS19,67">आदि संष अनील उपाया अनंत सिधां ले मस्तकि लाया</l>
          <l xml:id="GopS19,68">कांन सुनाइ गुरू दीन्हीं दिछ्या नवषंड पृथी मांगौ भिछ्या</l>
          <l xml:id="GopS19,68">भिछ्या मांगि निरंतरि रहै ते जोगी कांन मुंद्रा बहै</l>
          <l xml:id="GopS19,69">अहूंठ हाथ गल कंथा पाई चंद सूरज दोइ थेगली लाई</l>
          <l xml:id="GopS19,69">अहूंठ हाथ कोटि दस धागा भरौ गुर प्रसादैं दूतर तिरौ</l>
          <l xml:id="GopS19,70">काया कडासंण मन जौ गोटा पांचूं इंद्री करौ कछोटा</l>
          <l xml:id="GopS19,70">जत सत कृपा सबद चलावौ डंडी लाठी डीबी पावौ</l>
          <l xml:id="GopS19,71">पांचूं इंद्री पूरै नाद ते अवधू बजावै सींगीनाद</l>
          <l xml:id="GopS19,71">अनहद नाद उर्ध का मूल चंद्र सूर्य सुषमनां स्थूल</l>
          <l xml:id="GopS19,72">मनिषा देही साफिल करै गुण इंद्री सब जीत</l>
          <l xml:id="GopS19,72">पकडि पछाडै मन कूं सो कहिये आतीत</l>
          <l xml:id="GopS19,73">बंसा का गुण छाडि सब बसत अमोलिक निध</l>
          <l xml:id="GopS19,73">सास उसास न बीसरै निर्मल सोई सिध</l>
          <l xml:id="GopS19,74">निर्मल सिध अलष सूं राता आसण छाडि कहीं नहीं जाता</l>
          <l xml:id="GopS19,74">सहज का टूका षाइ अतीत माता रहै सदा भैभीत</l>
          <l xml:id="GopS19,75">गुर का सबद बिचारि करि सुरझावै उरझ्या सूत</l>
          <l xml:id="GopS19,75">बहुरि न उरझै सावधांन इस लष्यण अवधूत</l>
          <l xml:id="GopS19,76">आसा पासि जिता जेनि आदि अंति मध्य निर्मलं</l>
          <l xml:id="GopS19,76">आनंद ब्रत ते नित्यं आकारायतस्य लछिनं</l>
          <l xml:id="GopS19,77">बासना जिता जेन्य बायक उचरंति निर्मलं</l>
          <l xml:id="GopS19,77">व्रत मनेषु ब्रतते नित्यं वकारायतस्य लछिनं</l>
          <l xml:id="GopS19,78">धूर धूसर गात्रांणि धरती आप समागमं</l>
          <l xml:id="GopS19,78">दिवो रात्री न जांनांमि धकारायतस्य लछिनं</l>
          <l xml:id="GopS19,79">तमंकार जिता जेनि ततवादी जित इंद्रियं</l>
          <l xml:id="GopS19,79">तत ग्यानं भवे लीनं तकारायतस्य लछिनं</l>
          <l xml:id="GopS19,80">अवधू सो जो अनभै जांणैं उंलटा बांण गगन कूं तांणैं</l>
          <l xml:id="GopS19,80">पलटी बाई बेधिया भैंरा आतमां जोगी बसि किया जौंरा</l>
          <l xml:id="GopS19,81">धूतारा ते जे धूतै आप भिष्या भोजन नहीं संताप</l>
          <l xml:id="GopS19,81">अहूंठ पटण मैं भिष्या करै ते अवधू सिवपुरी संचरै</l>
          <l xml:id="GopS19,82">करतलि भिष्या बृषतलि बास दुइ जन अंग न मेलै पास</l>
          <l xml:id="GopS19,82">बंनषंड रहै मसांणे भूत चरपट बोलै ते अवधूत</l>
          <l xml:id="GopS19,83">मुंजली कंथा बगडी बास कांमनि अंग न लावै पास</l>
          <l xml:id="GopS19,83">द्रिढ करि राषै पांचूं इंद्र चरपट बोलै ते जोग्यंद्र</l>
          <l xml:id="GopS19,84">निरभै निसंक तत बेता मन मांन बिबर्जित इंद्री जिता</l>
          <l xml:id="GopS19,84">सेत फटक मन ग्यांन रता चरपट बोलै ए सिध मता</l>
          <l xml:id="GopS19,85">घरबारी सो घर की जांणैं बाहरि जाता भीतरि आंणैं</l>
          <l xml:id="GopS19,85">सर्ब निरंतर काटै माया सो घरबारी कथिए निरंजन की काया</l>
          <l xml:id="GopS19,86">गृही सो जो गृहै काया अभिअंतर की मेटै माया</l>
          <l xml:id="GopS19,86">सहज सील का धरै सरीर सो गृही गंगा का नीर</l>
          <l xml:id="GopS19,87">पाषंडी सो जो काया पषालै उलटि पवन अगनि परजालै</l>
          <l xml:id="GopS19,87">बिंद न देई सुपिनैं जांन सो पाषंडी कहिये तत समांन</l>
          <l xml:id="GopS19,88">डंडी सो जो काया डंडै अवत जाती मनसा षंडै</l>
          <l xml:id="GopS19,88">पांचूं इंद्री का मरदै मांन सो डंडी कहिये तत समांन</l>
          <l xml:id="GopS19,89">लाल बोलंत अम्हे पार उतरिया मूंढ रहे उरवारं</l>
          <l xml:id="GopS19,89">थिति बिहूंणां झूठा जोगी नां तिस वार न पारं</l>
          <l xml:id="GopS19,90">कबीर जिनकूं परचा इत है तिनकूं परचा उत</l>
          <l xml:id="GopS19,90">जिनकूं परचा इत नहीं तिनकूं इत न उत</l>
          <l xml:id="GopS19,91">अकल कणेरी सकलै बंध बिण परचै जोग बषांणैं धंध</l>
          <l xml:id="GopS19,91">बिन परचै जोग न ह्वैसे रावल भुस कूंट्यां क्यूं निकसै चावल</l>
          <l xml:id="GopS19,92">सेष सहज मैं महल उठावा चंद सूर बिचि तारी लावा</l>
          <l xml:id="GopS19,92">अर्ध उर्ध बिचि आंनि उतारा सोई सेष त्रिहूं लोक पियारा</l>
          <l xml:id="GopS19,93">दरवेस सोई जो दर की जांणैं पंचे पवन अपूठा तांणैं</l>
          <l xml:id="GopS19,93">सदा सुचेत रहै दिन राति सो दरवेस अलह की जाति</l>
          <l xml:id="GopS19,94">दरदवंद दरवेस हसि बेदरद कसाब हसि</l>
          <l xml:id="GopS19,95">तजि लबेस लाल गहि भाई हेडे हेत न लाई</l>
          <l xml:id="GopS19,95">बगनीं भूकां भांगि न छांणीं तौं तैं महद की गति जांणीं</l>
          <l xml:id="GopS19,96">काजी सो जो काया बिचारै तेल दीप मैं बाती जारै</l>
          <l xml:id="GopS19,96">तेल दीप मैं बाती रहै जोति चीन्ह जे काजी कहै</l>
          <l xml:id="GopS19,97">सो काजी जो काया बिचारै अहनिसि ब्रह्म अग्नि पर जारै</l>
          <l xml:id="GopS19,97">सुपिनैं ब्यद न देई झरनां ता काजी कूं जुरा न मरनां</l>
          <l xml:id="GopS19,98">सो काजी जाकूं काल न ब्यापै सो पंडित पद बूझै</l>
          <l xml:id="GopS19,98">ब्रह्मा सो जे ब्रह्म बिचारै सो जोगी जग सूझै</l>
          <l xml:id="GopS19,99">मुलनां बंग देइ सुर जांनीं आप मुसला बैठै तांनीं</l>
          <l xml:id="GopS19,99">आपु नमैं जे करै निवाज सो मुलनां सरबतरि गाजा</l>
          <l xml:id="GopS19,100">सो मुलनां जो मन सूं लरै अहनिसि काल चक्र सूं भिडै</l>
          <l xml:id="GopS19,100">काल चक्र का मरदै मांन ता मुलनां कूं सदा सलांम</l>
          <l xml:id="GopS19,101">सो मोमिन मन मैं करि जांणि सत सबूरी बैसै आंणि</l>
          <l xml:id="GopS19,101">चालै साच संवारै बाट तिनकूं षुले भिस्ति के पाट</l>
          <l xml:id="GopS19,102">सो मोमिन मोम दिल होइ सांईं कूं पहिचांनैं सोइ</l>
          <l xml:id="GopS19,102">जोर न करै हरांम न षाइ सो मोमिन भिस्ति मैं जाइ</l>
          <l xml:id="GopS19,103">सो सुलितांन जु ह्वै सुर तांनैं बाहरि जाता भीतरि आंनैं</l>
          <l xml:id="GopS19,103">गगन मंडल मैं लसकर करै सो सुलितांन छत्र सिरि धरै</l>
          <l xml:id="GopS19,104">ओम्र कौंण सु काफिर कौंण मुरदार दोइ स्वाल का करहु बिचार</l>
          <l xml:id="GopS19,104">हंमे न काफिर हंमे फकीर जाइ बैसैं सरवर की तीर</l>
          <l xml:id="GopS19,105">नारी चोरी दरोग थैं डरैं सिरजनहार की सिफति करैं</l>
          <l xml:id="GopS19,105">नागे पांऊं प्रिथमीं फिरैं सील संतोष दया मनि धरैं</l>
          <l xml:id="GopS19,106">हट न फोडैं बाट न मारैं हंम किसही का कुछ न बिगारैं</l>
          <l xml:id="GopS19,106">लोग दुनीं कूं लाइये डाकर सिका देषि क्यूं कहिये काफर</l>
          <l xml:id="GopS19,107">सो काफिर जे बोलै काफ दिल अपनीं नहि राषै साफ</l>
          <l xml:id="GopS19,107">सांईं कूं पहिचांनैं नांहीं कूड कपट सब इनहीं मांहीं</l>
          <l xml:id="GopS19,108">सांई का फुरमांन न मांनैं कहा पीव ऐसैं करि जांनैं</l>
          <l xml:id="GopS19,108">मन अपनैं मैं संमझत नांहीं निरषत चालै अपनीं छांहीं</l>
          <l xml:id="GopS19,109">जोर करै मसकींन संतावै दिल उसकी मैं दरद न आवै</l>
          <l xml:id="GopS19,109">सांईं सेती नांहीं नेह गरब करै अति अपनीं देह</l>
          <l xml:id="GopS19,110">इन बातनि क्यूं पाईये पीव परध न उपरि राषै जीव</l>
          <l xml:id="GopS19,110">जोर जुलंम करि कुटंब सूं षाइ सो काफिर दोजग मैं जाइ</l>
          <l xml:id="GopS19,111">काफर सो जु कुमारगि चलै अलह षुदाइ थैं नां डरै</l>
          <l xml:id="GopS19,111">बेपाक बेरहणीं सरीर नास्ति कलमां भरै</l>
          <l xml:id="GopS19,112">कलमां भरें क्यूं जाइये भिस्त दिल मैं सदा पाप की द्रिष्टि</l>
          <l xml:id="GopS19,112">लूषा कलमां मुष थैं बोलै षैरि मिहरि कूं षीसा न षोलै</l>
          <l xml:id="GopS19,113">दिल मैं जोर कमर मैं काती घर लोगूं का भांनैं राती</l>
          <l xml:id="GopS19,113">षुदाइ कै नांइ न बांटै षांनां ते क्यूं बोलियैं बाबा मुसलमांनां</l>
          <l xml:id="GopS19,114">मुसलमांन जु राषै मांन सांईं का मांनैं फुरमांन</l>
          <l xml:id="GopS19,114">सारौं कूं सुषदाई होइ मुसलमांन करि जांनूं सोई</l>
          <l xml:id="GopS19,115">मुसलमांन मिहर गहि रहै सब कूं सुष किस हीं नहीं दहै</l>
          <l xml:id="GopS19,115">मुवा न षाइ जीवत नहीं मारै करैं बंदिगी राह संवारै</l>
          <l xml:id="GopS19,116">मुसलमान मुसावै आप सिदक सबूरी कलमां पाक</l>
          <l xml:id="GopS19,116">हक बोलै हलाल षाइ सो मुसलमांन भिस्ति मैं जाइ</l>
          <l xml:id="GopS19,117">मुसलमांन जबां अदलि मैं रहै दिल पाक कलमां कहै</l>
          <l xml:id="GopS19,117">हरांम माल कूं हाथ न धरै सिका देषि करि षिज मति करै</l>
          <l xml:id="GopS19,118">षटदर्शन की पुरवै आस ते मुसलमांन बाबा ज्यंदपीर जाइ भिस्ति मैं बास</l>
          <l xml:id="GopS19,118">हिंदू मुसलमांन दोइ षुदाइ के बंदे हम जोगी न राषैं किसही के छंदे</l>
          <l xml:id="GopS19,119">जबां नैंन नफसांनीं कांन हिरसि हूई हरांमहि षांन</l>
          <l xml:id="GopS19,119">महमद मत मेटैं फुरमांन चलैं न चाल सोई हैवांन</l>
          <l xml:id="GopS19,120">अनीति चलै अपराध कमावै सति रूप सतसंग न भावै</l>
          <l xml:id="GopS19,120">बेदनि कह्यौ ब्यास जो कही मांनैं नही हो पसवा सही</l>
          <l xml:id="GopS19,121">जे तूं चाहै रांम कूं तौ एक मनां आराध</l>
          <l xml:id="GopS19,121">दादू दूजा दूरि करि मन इंद्री करि साध</l>
          <l xml:id="GopS19,122">घट की भांन्य अनीति सब मन की मेटि उपाध</l>
          <l xml:id="GopS19,122">दादू परहरि पंच की रांम कहैं ते साध</l>
          <l xml:id="GopS19,123">जहां नांव तहां नीति चाहिये सदा रांम का राज</l>
          <l xml:id="GopS19,123">न्रिबिकार तन मन भया दादू सीझे काज</l>
          <l xml:id="GopS19,124">बांवै देषि न दांहिणैं तन मन सनमुष राषि</l>
          <l xml:id="GopS19,124">दादू निर्मल तत गहि सति सबद यहु साषि</l>
          <l xml:id="GopS19,125">अर्थ आया तब जांणियैं जब अनरथ छूटै</l>
          <l xml:id="GopS19,125">दादू भांडा भरम का गिरि चौडे फूटै</l>
          <l xml:id="GopS19,126">कबीर चिंता चिति निवारिये फिरि बूझिए न कोइ</l>
          <l xml:id="GopS19,126">इंद्री पसर मिटाइये सहजि मिलैगा सोइ</l>
          <l xml:id="GopS19,127">कबीर सहज सहज सब को कहै सहज न चीन्हैं कोइ</l>
          <l xml:id="GopS19,127">ज्यां सहजां बिषिया तजी सहज कहीजै सोइ</l>
          <l xml:id="GopS19,128">कबीर सहज सहज सब को कहै सहज न चींन्हैं कोइ</l>
          <l xml:id="GopS19,128">पांचूं राषै पसरता सहज कहीजै सोइ</l>
          <l xml:id="GopS19,129">कबीर सहज सहज सब को कहै सहज न चीन्हैं कोइ</l>
          <l xml:id="GopS19,129">ज्यां सहजां हरि जी मिलैं सहज कहीजै सोइ</l>
          <l xml:id="GopS19,130">कबीर सहजैं सहजैं सब गए सुत बित कांमणि कांम</l>
          <l xml:id="GopS19,130">एकमेक ह्वै मिलि रह्या दास कबीरा रांम</l>
          <l xml:id="GopS19,131">हंस गियांनी सो भला अंतरि राषै एक</l>
          <l xml:id="GopS19,131">बिष मैं अंमृत काढि ले दादू बडा बमेक</l>
          <l xml:id="GopS19,132">सहज बिचार सुष मैं रहै दादू बडा बमेक</l>
          <l xml:id="GopS19,133">मन इंद्री पसरै नहीं अंतरि राषै एक</l>
          <l xml:id="GopS19,134">मन इंद्री पसरै नहीं अहनिसि एकै ध्यांन</l>
          <l xml:id="GopS19,134">पर उपगारी प्रांणियां दादू उतिम ग्यांन</l>
          <l xml:id="GopS19,135">उतिम इंद्री निग्रहं मुचिते माया मनह</l>
          <l xml:id="GopS19,135">परम पुरिष पुरातनं चिंतते सदा तनह</l>
          <l xml:id="GopS19,136">सुसब्दं गुणांकारं बाचा चंदन सीतलं</l>
          <l xml:id="GopS19,136">हिरदै मुक्ता समायुक्ता एते उतिम लष्यनं</l>
          <l xml:id="GopS19,137">उतिम निर्बिकार त्रिदोषी न्रिबैरी न्रिलोभी संतोषी</l>
          <l xml:id="GopS19,137">समिता सहज सती सुषदाई अणजाच्या अणबंछ्या षाई</l>
          <l xml:id="GopS19,138">कंम क्रोध मोह मद ममिता काल कलपनां मारै</l>
          <l xml:id="GopS19,138">साध संतोषै सुमिरै सांईं सोई उतिम तारै</l>
          <l xml:id="GopS19,139">दादू सोई जन साधू सिध सो सोई सतवादी सूर</l>
          <l xml:id="GopS19,139">सोई मुनियर दादू बडे सनमुष रहनि हजूर</l>
          <l xml:id="GopS19,140">दादू सोई जन साचे सो सती सोई साधिक सुजांन</l>
          <l xml:id="GopS19,140">सोई ग्यांनीं सोई पंडिता जे रते भगवांन</l>
          <l xml:id="GopS19,141">दादू सोई जोगी सोई जंगमां सोई सोफी सोई सेष</l>
          <l xml:id="GopS19,141">सोई सिंन्यासी सेवडे जिनि कै एक अलेष</l>
          <l xml:id="GopS19,142">दादू सोई काजी सोइ मुलां सो मोमिन मुसलमांन</l>
          <l xml:id="GopS19,142">सोई सयांनें सब भले जे रते रहिमांन</l>
          <l xml:id="GopS19,143">स्वयं ब्रह्मा स्वंयं बिस्न स्वयं देव महेस्वरं</l>
          <l xml:id="GopS19,143">स्वयं इंद्र स्वयं योजी स्वयं त्रैलोक्या तारकं</l>
          <l xml:id="GopS19,144">दादू साध सिरोमनि सोधिले नदी पूर पर आइ</l>
          <l xml:id="GopS19,144">सजीवनि सांम्हां चढै दूजा बहिया जाइ</l>
          <l xml:id="GopS19,145">दादू औगुन छाडै गुन गहै सोई सिरोमनि साध</l>
          <l xml:id="GopS19,145">गुन औगुन थैं रहित है सो निज ब्रह्म अगाध</l>
          <l xml:id="GopS19,146">दादू सोई सेवग रांम का जिसहि न दूजी चींत</l>
          <l xml:id="GopS19,146">दूजा को भावै नहीं एक पियारा मींत</l>
          <l xml:id="GopS19,147">सांई सूं साचा रहै सतगुर सूं सूरा</l>
          <l xml:id="GopS19,147">साधूं सूं सनमुष रहै सो दादू पूरा</l>
          <l xml:id="GopS19,148">परापरी भजि परपंच तजै सौं जस मेटै उलटी सजै</l>
          <l xml:id="GopS19,148">रटै रांम रण मांहैं सूरा भागवंत बड धनि सो पूरा</l>
          <l xml:id="GopS19,149">इंद्री दवैं सु सूर दया मनि धरै सु दाता</l>
          <l xml:id="GopS19,149">सतवंतो सो साध धर्म आचरै सु ग्याता</l>
          <l xml:id="GopS19,150">लछिन डरै सु चतुर पाप तैं छिपै सु पंडित</l>
          <l xml:id="GopS19,150">धनवंतो सो सही करै उपगार अषंडित</l>
          <l xml:id="GopS19,151">पर्धन परत्रिय देषि कैं चित न चालै तिहि तणौं</l>
          <l xml:id="GopS19,151">सिषवै लाल गंजन मलिक सो सा पुरीसां सिरि गिणौं</l>
          <l xml:id="GopS19,152">घट मैं सुरति उतारि करि साहिब का आराध</l>
          <l xml:id="GopS19,152">बाहरि कूं भरमैं नहीं सो प्रतषि कहिये साध</l>
          <l xml:id="GopS19,153">मुषि अंम्रित बांणीं बोलई निंद्या का करि नास</l>
          <l xml:id="GopS19,153">संतन सूं सनमुष रहै सो कहिए निज दास</l>
          <l xml:id="GopS19,154">तन मन आपा जिनि ष%रूया सांईं साधन सतगुर ज%रूया</l>
          <l xml:id="GopS19,154">करणहार तजि माया लाग्या दीन दुनी मैं सोई अभाग्या</l>
          <l xml:id="GopS19,155">तन धन मन आतम करि लीया नफा नांव साध संग कीया</l>
          <l xml:id="GopS19,155">साहिब सुमरि झूठ सूं भाग्या सा अहि लोकि वहि लोकि सभाग्या</l>
          <l xml:id="GopS19,156">आतमघाती आप न जांनैं साध कहैं सो सति न मांनैं</l>
          <l xml:id="GopS19,156">नफा न लेहि करैं क्रित कूरा जुगि जुगि भटकैं दुषी अऊरा</l>
          <l xml:id="GopS19,157">उभयो कथा बीचि जे बोलै साधू निंदा मुष सूं षोलै</l>
          <l xml:id="GopS19,157">साहिब छाडि भर्मता डोलै मनिषा देही षोवैं जोलैं</l>
          <l xml:id="GopS19,158">गुर का सबद बिसारै टाला टोलै बस्त न रहै बांस ज्यूं पोलै</l>
          <l xml:id="GopS19,158">कुलषिण षट जा नर पैं होई मूरिष पसू कहावै सोई</l>
          <l xml:id="GopS19,159">आपा का गुण छाडि सब कथा मांहि दे मंन</l>
          <l xml:id="GopS19,159">सुणि सुणि राषै दिल महैं सोई कहिये जंन</l>
          <l xml:id="GopS19,1.0">अवधू ऐसा ब्रह्म गियांनां</l>
          <l xml:id="GopS19,1.0">त्रिगुण रहित निर्गुण निज सुमिर तत गुर उपदेस समांनां</l>
          <l xml:id="GopS19,1.1">मैं तैं ममिता मोह न आंनैं घर बन समि करि जांनैं</l>
          <l xml:id="GopS19,1.1">निर्मल भगति करै निसबासुरि रांम नांम मनि मांनैं</l>
          <l xml:id="GopS19,1.2">जप तप बिधि ब्यौहार न जांनैं कर्म धर्म कुछ नांहीं</l>
          <l xml:id="GopS19,1.2">सहज समाधि करै हरि सेवा अंतरगति मन मांहीं</l>
          <l xml:id="GopS19,1.3">उपज्यौ छाडि अधर निज ध्यावै तहां जाइ ल्यौ लावै</l>
          <l xml:id="GopS19,1.3">आपा मेटि रांम रस पीवै कबहूं उलटि न आवै</l>
          <l xml:id="GopS19,1.4">अंमृत पी मतिवाला अवधू हरिष सोक थैं न्यारा</l>
          <l xml:id="GopS19,1.4">जन मोहन सो ब्रह्म गियांनीं पावै अलष अपारा</l>
          <l xml:id="GopS19,160">उतिम भगिति पर आतम पेषै सकल जीव कूं भ्यंन न देषै</l>
          <l xml:id="GopS19,160">पारब्रह्म मैं उलटि समावै परमहंस सो भगत कहावै</l>
          <l xml:id="GopS19,161">मध्यम मन कूं मंजन करै कांम क्रोध बिषिया परहरै</l>
          <l xml:id="GopS19,161">हरि सूं प्रेम प्रीति जन लावै जीव दया हरि भगति दिढावै</l>
          <l xml:id="GopS19,162">जन द्रोही सूं हेत न होइ मधिम भगत कहावै सोइ</l>
          <l xml:id="GopS19,162">कनिष्ट एक करतारहि जांनैं साध संगति कूं सति पिछांनैं</l>
          <l xml:id="GopS19,163">आंन देव कूं सीस न नावै ऐसा भगत कनिष्ट कहावै</l>
          <l xml:id="GopS19,164">कबीर काइथि कागद काढिया तब लेषै वार न पार</l>
          <l xml:id="GopS19,164">जब लग सास सरीर मैं तब लग रांम संभार</l>
          <l xml:id="GopS19,165">कबीर पूंजी साह की तूं जिनि षोवै ष्वार</l>
          <l xml:id="GopS19,165">षरी बिगूचनि होइगी लेषा देती बार</l>
          <l xml:id="GopS19,166">कबीर लेषा देणां सो रहा जे दिल साचा होइ</l>
          <l xml:id="GopS19,166">उस चंगे दीवान मैं पला न पकडै कोइ</l>
          <l xml:id="GopS19,167.1">वोऊं अकलि पीर हसि मन मुरीद हसि</l>
          <l xml:id="GopS19,167.1">असलि गजा हसि तन सहीद हसि</l>
          <l xml:id="GopS19,167.1">बिसासघातगी दोजगी हसि हिमति कतेब हसि</l>
          <l xml:id="GopS19,167.1">किबर दुसमन हसि गुसा हरांम हसि</l>
          <l xml:id="GopS19,167.2">हक हलाल हसि नफस सैंतांन हसि</l>
          <l xml:id="GopS19,167.2">गुमांन काफिर हसि पस गैब तीकमकलि हसि</l>
          <l xml:id="GopS19,167.2">मोमदिल पाक हसि कमदिलि नापाक हसि</l>
          <l xml:id="GopS19,167.2">बेहिरस औलिया हसि बेईमांन लालची हसि</l>
          <l xml:id="GopS19,167.3">कृतघनीं जरदरू हसि दरदवंद दरवेस हसि</l>
          <l xml:id="GopS19,167.3">बेदरद कसाब हसि मनी गाफिल हसि</l>
          <l xml:id="GopS19,167.3">षुदी गुमराह हसि षैर तोसा हसि</l>
          <l xml:id="GopS19,167.3">बेषैर बषील हसि ईमांन सु सलमांन हसि</l>
          <l xml:id="GopS19,167.4">बेईमांन काफिर हसि सभु भिस्त हसि</l>
          <l xml:id="GopS19,167.4">दरोग दोजगी हसि इलंम हिलंम हसि</l>
          <l xml:id="GopS19,167.4">जोर जुलंम हसि औसाफ मुसाफ हसि</l>
          <l xml:id="GopS19,167.4">जांन मसीति हसि दिल महिराब हसि</l>
          <l xml:id="GopS19,167.5">स्वाफी ऊजू हसि कलमां कबूल हसि</l>
          <l xml:id="GopS19,167.5">नेकी बष्त हसि सिदक मुसला हसि</l>
          <l xml:id="GopS19,167.5">मिहरि निमाज हसि सरम सुंनति हसि</l>
          <l xml:id="GopS19,167.5">बेसरम नांसरषरू हसि सील रोजा हसि</l>
          <l xml:id="GopS19,167.6">महबति बंगबलेल हसि सोमन नेकी हसि</l>
          <l xml:id="GopS19,167.6">बेमन बदी हसि चोरी लालची हसि</l>
          <l xml:id="GopS19,167.6">जारी पलीती हसि अदब आदि हसि</l>
          <l xml:id="GopS19,167.6">बेअदब कमकलि हसि षबरि दीन हसि</l>
          <l xml:id="GopS19,167.7">बेषबरि बेदीन हसि राह पीरां हरां हसि</l>
          <l xml:id="GopS19,167.7">बेराह बेपीरां हसि फकीरी सबूरी हसि</l>
          <l xml:id="GopS19,167.7">नांसबूरी मुकीरी हसि दुवा दौलति हसि</l>
          <l xml:id="GopS19,167.7">बेदुवा कहर हसि तेग मरदां हसि</l>
          <l xml:id="GopS19,167.8">अदलि पातिसाही हसि रहम सरषरू हसि</l>
          <l xml:id="GopS19,167.8">नांरहम नासरषरू हसि दम बरकति हसि</l>
          <l xml:id="GopS19,167.8">लावालूतरी हरकति हसि अबे तबे गुलांम हसि</l>
          <l xml:id="GopS19,167.8">असली जादा सलांम हसि दांनां जौंहरी हसि</l>
          <l xml:id="GopS19,167.9">बीनां सायर हसि आसिक दोस्ती हसि</l>
          <l xml:id="GopS19,167.9">दीवांन दरूंनैं हसि अकलि कलंम हसि</l>
          <l xml:id="GopS19,167.9">कलांम सलांम हसि हाजरि मुरादि हसि</l>
          <l xml:id="GopS19,167.9">नांहाजरि नांमुरादि हसि मिहरि मामूर हसि</l>
          <l xml:id="GopS19,167.10">नांमिहरि नांमामूर हसि बूझ मारूफ हसि</l>
          <l xml:id="GopS19,167.10">षिजमति कबूल हसि अला नूर हसि</l>
          <l xml:id="GopS19,167.10">ल्यौ हजूरि हसि आलंम हद हसि</l>
          <l xml:id="GopS19,167.10">अला बेहद हसि</l>
          <l xml:id="GopS19,167.11">बाबा बेगंम रतन रावल अवलि सिलूक दिगर दंद</l>
          <l xml:id="GopS19,167.11">इतनां जांनि रहै सो दांनसबंद प्रथमे मूल बंद</l>
          <l xml:id="GopS19,167.11">दुतियै लंगोट बंद त्रितिये नाभि बंद</l>
          <l xml:id="GopS19,167.11">चतुरथे कमर बंद पंचमे तरकस बंद</l>
          <l xml:id="GopS19,167.12">चतुरथे षष्टमे नाल बंद सपत बंद बोलिए बाबा</l>
          <l xml:id="GopS19,167.12">सप्तदीपाववती प्रिथमीं अहूंठ हाथ की काया</l>
          <l xml:id="GopS19,167.12">ताकी सरणांगति बिरले बिरले पुरिसे पाया</l>
          <l xml:id="GopS19,167.12">मका रासि करि मदींनां बसाया</l>
          <l xml:id="GopS19,167.13">ताकी सरनागती जती गोरष महमद पातिसाह कूं बुझाया</l>
          <l xml:id="GopS19,167.13">मुरद पीर हिंदू सैद पीर मुसलमांन ज्यंद पीर जोगी</l>
          <l xml:id="GopS19,168.1">सुणौंहो स्वांमीं सुधि बुधि का बिचार पंच तत ले उतपंनां सकल संसार</l>
          <l xml:id="GopS19,168.1">पहली आरंभ करौ घट परचा निसपती नर वैबोध कथंत श्री गोरष जती</l>
          <l xml:id="GopS19,168.2">दूजै आरंभ छाडौ कांम क्रोध अहंकार मनसा माया बिषै बिकार</l>
          <l xml:id="GopS19,168.2">हंसा पकडि घात जिनि करौ त्रि.ख्नां तजौ लोभ परहरौ</l>
          <l xml:id="GopS19,168.3">छाडौ दंद रहौ निरदंद तजौ अल्यंगन रहौ अबंध</l>
          <l xml:id="GopS19,168.3">सहज जुगति ले आसण करौ तन मन पवनां दिढ करि धरौ</l>
          <l xml:id="GopS19,168.4">संजम चितवो जुगति अहार निद्रा तजौ जीव का काल</l>
          <l xml:id="GopS19,168.4">छाडौ तंत मंत बैदंत मंत्र गुटिका धात पाषंड</l>
          <l xml:id="GopS19,168.5">जडी बूंटी का नांव जिनि लेहु राज दुवार पाव मति देहु</l>
          <l xml:id="GopS19,168.5">थंभ न मोह न बसिकरण छाडौ औचाट सुणौंहो जोगेस्वरौ जोणरंभ की बाट</l>
          <l xml:id="GopS19,168.6">और दसा परहरौ छतीस सकल बिधि ध्यावो जगदीस</l>
          <l xml:id="GopS19,168.6">बहु बिधि नाटारंभ निवारि कांम क्रोध अहंकारहि जारि</l>
          <l xml:id="GopS19,168.7">नैंणमहारस फिरौ जिनि देस जटा भार बांधौ मिति केस</l>
          <l xml:id="GopS19,168.7">रूष ब्रिष बाडी जिनि करौ कूबा निवांण षोदि मति मरौ</l>
          <l xml:id="GopS19,168.8">टूटै पवनां छीजै काया आसण दिढ करि बैसा राया</l>
          <l xml:id="GopS19,168.8">तीर्थ ब्रत कदे जिनि करौ गिर परबत चढि प्रांन मति हरौ</l>
          <l xml:id="GopS19,168.9">पूजा पाति जपौ जिनि जाप जोग मांहि बिटंबौ आप</l>
          <l xml:id="GopS19,168.9">छाडौ बेद बणिज ब्यौपार पढिबा गुणिबा लोकाचार</l>
          <l xml:id="GopS19,168.10">बहु चेलां का संगि निवारि उपाध मसांण बाद बिष टारि</l>
          <l xml:id="GopS19,168.10">एकाएकी रहौ भोवाल एता कहिये प्रतषि काल</l>
          <l xml:id="GopS19,168.11">सभा देषि मांडौ मति ग्यांन गूंगा गहिला होइ रहौ अजांन</l>
          <l xml:id="GopS19,168.11">छाडौ राव रंक की आस भिष्या भोजन परम उदास</l>
          <l xml:id="GopS19,168.12">सींगीनाद पयांनां देहु देव कला का लष्यण लेहु</l>
          <l xml:id="GopS19,168.12">बगज्यूं ध्यान मांडि जिनि रहौ स्वांन जती की निंद्रा गहौ</l>
          <l xml:id="GopS19,168.13">रस रसांइण गुटिका निवारि रिधि परहरौ सिधि लेहु बिचारि</l>
          <l xml:id="GopS19,168.13">परहरौ सुरापांन अरु भंग ताथी उपजै नांनां रंग बिरंग</l>
          <l xml:id="GopS19,168.14">नारी सारी कींगुरी ए तीन्यूं सतगुरि परहरी</l>
          <l xml:id="GopS19,169">बाजीद असथिर आसंन आवै न जाइ अंनबंछित बैठा फल षाइ</l>
          <l xml:id="GopS19,169">अतीत की दुनियां सब बारी कूवा बाइ न सींचै क्यारी</l>
          <l xml:id="GopS19,170">बाजीद जीवत जग मैं षाइ न षोटी तिस अतीत की मति है मोटी</l>
          <l xml:id="GopS19,170">जिसकै घर मैं गाइ न बाछी निस दिन निंद्रा आवै आछी</l>
          <l xml:id="GopS19,171">ना घरि गाइ न गाडर गाडौ नां घरि तुरी न रींकै पाडौ</l>
          <l xml:id="GopS19,171">परम सुष जोगेस्वर राव सोवै सिध पसारें पाव</l>
          <l xml:id="GopS19,172">नां घरि तỳ न परतỳ रता नां घरि धन न जोबन मता</l>
          <l xml:id="GopS19,172">नां घरि पुत्र न धीय कवारी ताथैं चरपट नींद पियारी</l>
          <l xml:id="GopS19,173">जागौ पसुवा जे मतिहींनं ज्यांह न पाया भेवं</l>
          <l xml:id="GopS19,173">काल बिकालै टाकर मारै सोवै कणेरी देवं</l>
          <l xml:id="GopS19,174">रावलि जाइ न रण मैंहि झूझै आपणीं कहै न पराई बूझै</l>
          <l xml:id="GopS19,174">बणिज करै न आवै टोटा इस गुणि सिध जोगेस्वर मोटा</l>
          <l xml:id="GopS19,175">बाजीद अतीत भया तजी तब एती ज्यूं वासूवा बरधन षेती</l>
          <l xml:id="GopS19,175">लाहा टोटा जीति न हारि सबद गुरू का रह्या बिचारि</l>
          <l xml:id="GopS19,176">पोस्त भंगन काला पांणीं उलटी गंग जमुन मैं आंणीं</l>
          <l xml:id="GopS19,176">त्रिकुटी कैं टट भया उजाला जन बाजीद बिरध थैं बाला</l>
          <l xml:id="GopS19,177">अरध छाडि जब उरधैं धावै षांडा फरी न चक्र चलावै</l>
          <l xml:id="GopS19,177">जन बाजीद सु रहै अकेला ग्यांन गुरू चित हीं चेला</l>
          <l xml:id="GopS19,178">सत संतोष रहै मन धीर काल न कबहूं ग्रसै सरीर</l>
          <l xml:id="GopS19,178">पाप ताप तीन्यूं भई दूरि सो सांईं सूं सदा हजूरि</l>
          <l xml:id="GopS19,179">अहमष होइ सु अहमुष षाइ जोगेस्वर क्यूं जमपुरि जाइ</l>
          <l xml:id="GopS19,179">जोग पदी राजेस्वर राव नर देही यहु उतिम डाव</l>
          <l xml:id="GopS19,180">धतूरा करै धरम का नास सूकै कंठ न आवै सास</l>
          <l xml:id="GopS19,180">जन बाजीद कहौ क्यूं जीवै अंमृत तजै हलाहल पीवै</l>
          <l xml:id="GopS19,181">जिस घटि पोस्त आफू भंग सांईं सूं क्यूं राचै रंग</l>
          <l xml:id="GopS19,181">जन बाजीद बुरा तिनि कीया एक जीव बहुतनि कूं दीया</l>
          <l xml:id="GopS19,182">बाजीद अतीत सोई जो इति बिचारै मन की सकल कलपनां मारै</l>
          <l xml:id="GopS19,182">मुकति होइ तब मांनहिं रली फलु लागहि फूल बिन कली</l>
          <l xml:id="GopS19,183">बाजीद अतीत सोई जिस की यहु चालि मुष तैं कबहूं न बोलै गालि</l>
          <l xml:id="GopS19,183">पहलैं ए पंचौं परमोधै पीछैं बस्त अगोचर सोधै</l>
          <l xml:id="GopS19,184">बाजीद बसत अगोचर तब तिनि पाई माया मोह न करै बडाई</l>
          <l xml:id="GopS19,184">कांम क्रोध भरम भै तैं न्यारा सो अतीत सांई कौं प्यारा</l>
          <l xml:id="GopS19,185">जन बाजीद लगै तिस पाइ सलिल मोह महि बहि नहि जाइ</l>
          <l xml:id="GopS19,185">काया कोट दसै दरवाजा अहनिसि अनहद बाजहि बाजा</l>
          <l xml:id="GopS19,186">जन बाजीद न आवै जाइ सुंनि मंडल महि रह्यौ समाइ</l>
          <l xml:id="GopS19,186">बाजीद अतीत उहि जो उनमनि रहै पंच प्रपंच पचीसन्य गहै</l>
          <l xml:id="GopS19,187">उपजै ग्यान मन होइ सूध गुपति गाइ का पीवै दूध</l>
          <l xml:id="GopS19,187">बाजीद अतीत अहनिसि रहै उदास रुष बिरष गिर किंदरु बास</l>
          <l xml:id="GopS19,188">मन जो गोटा तन मेषरी ब्रह्म अगनि महि त्रस्नां जरी</l>
          <l xml:id="GopS19,189">परदारा देषत ह्वै अंध रवि ससि पवनां राषै बंध</l>
          <l xml:id="GopS19,189">राग दोष न मांनि बडाई सो अतीत अमरापुरि जाई</l>
          <l xml:id="GopS19,190">जन बाजीद लगावै पूजा सतगुर सूं ह्वै बैठै दूजा</l>
          <l xml:id="GopS19,190">बिन परचे की भिष्या पाइ पुटकी अवै मरि मरि जाइ</l>
          <l xml:id="GopS19,191">काया अपनी कर्म लगावै दीनही तजै दुनीं कूं धावै</l>
          <l xml:id="GopS19,191">जन बाजीद बिगारै जोग काहे न हसैं बटउवा लोग</l>
          <l xml:id="GopS19,192">माया मैदांन सुनहुं सब कोइ चंचल चित फिरै ज्यूं गोइ</l>
          <l xml:id="GopS19,192">कांम क्रोध का लागै बला सतगुर सौं कहु क्यूं ह्वै मेला</l>
          <l xml:id="GopS19,193">अतीत अहनिस मंजै काया कबहूं काटन लागै माया</l>
          <l xml:id="GopS19,193">समु करि रषै ससि अरु सूर दिल दरपन महि निरषै नूर</l>
          <l xml:id="GopS19,194">सांईं बिन सब सूं दे पीठि निरषै नूर निर्मली डीठि</l>
          <l xml:id="GopS19,194">जन बाजीद बंधै नहीं दांम तिस अतीत कूं सही सलांम</l>
          <l xml:id="GopS19,195">इनि संषिनीं सकल जग षाया जोगी जती न बंचे माया</l>
          <l xml:id="GopS19,195">जन बाजीद जुगति सूं जकरी डर भागा जब डाकिनि पकरी</l>
          <l xml:id="GopS19,196">बाजीद ऐराकी की जातै न्यारी मोल न घटहि समावै</l>
          <l xml:id="GopS19,196">ससा सबनि सूं आगैं दौरै तऊ छकीही पावै</l>
          <l xml:id="GopS19,197.1">प्रांण जोगी पवन गुटिका निज भुवन आंसण</l>
          <l xml:id="GopS19,197.1">संजम कोपींन मरजादा मेषली</l>
          <l xml:id="GopS19,197.1">निहकेवल जोगोटा जुगति उडवांणीं</l>
          <l xml:id="GopS19,197.1">साच मुंद्रा सील कंथा षिमांटोपी</l>
          <l xml:id="GopS19,197.1">जरणां आधारी अंतरगति झोली</l>
          <l xml:id="GopS19,197.2">अकलि पत्र सहज डीबी त्रिगुण ठीहा द्वादस कपाली</l>
          <l xml:id="GopS19,197.2">धीरज डंड बबेक फाहुडी तप चक्र मूल कमंडल मन उदिक</l>
          <l xml:id="GopS19,197.2">महाअंमृत भोजन दया रह रास बिचार पुस्तक</l>
          <l xml:id="GopS19,197.2">जिह्वा रसांइणीं श्रबंगी कला बिदया काल बंचनी</l>
          <l xml:id="GopS19,197.2">निर्भै नग्री अकल बंनषंड निरास मढी</l>
          <l xml:id="GopS19,197.3">अतीत देवता गिनांन दीपक अकलप रहनीं</l>
          <l xml:id="GopS19,197.3">अजाचीक भिष्या सबद सींगी अनाहद कीगुरी</l>
          <l xml:id="GopS19,197.3">सिंभ सरोवर अंम्रित प्याला निहचल रिधि</l>
          <l xml:id="GopS19,197.3">सति करामाति मुकति सिधि अलेष ध्यांन अटल समाधि</l>
          <l xml:id="GopS19,197.3">निराकार तरवर जुग पलव अंमीं फल</l>
        </lg>  
        <p>इति श्री गोरष नाथ जी की अभै मात्रा संपूर्ण समाप्त: </p>
        <p>इति न्रिदोष साच अतीत के लष्यणि की पारष कौ अंग सृम्पून</p>
    </body>
  </text>
</TEI.2>
